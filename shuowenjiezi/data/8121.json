{
    "id": 8121,
    "wordhead": "奴",
    "explanation": "奴、婢，皆古之辠人也。《周禮》曰：“其奴，男子入于辠隸，女子入于舂藁。”从女从又。",
    "volume": "12",
    "radical": "女",
    "pronunciation": "乃都切",
    "variants": [
        {
            "wordhead": "仅",
            "explanation": "古文奴从人。",
            "seal_character": "燇"
        }
    ],
    "seal_character": "燆",
    "pinyin": "nu",
    "pinyin_full": "nú",
    "components": [
        "又",
        "人",
        "女"
    ],
    "xuan_note": "臣鉉等曰：又，手也。持事者也。",
    "kai_note": "",
    "duan_notes": [
        {
            "explanation": "奴婢皆古辠人。周禮曰。其奴男子入于辠隷。女子入于舂稾。",
            "note": "秋官司厲文。鄭司農云。謂坐爲盜賊而爲奴者。輸於罪隷、舂人、稾人之官也。由是觀之。令之爲奴婢、古之罪人也。故書曰。予則奴戮汝。論語曰。箕子爲之奴。春秋傳曰。斐豹隷也。著於丹書。玄謂奴從坐而𣳚入縣官者、男女同名。按許用仲師說。入罪隷者奴。入舂稾者可呼婢。引伸之、凡水不流曰奴。木之類近根者奴。毛傳曰。帑、子也。左傳鳥帑、鳥尾也。駑馬、下乘也。其字皆當作奴。皆引伸之義也。"
        },
        {
            "explanation": "从女又。",
            "note": "男女皆在焉。故从女又。所以持事也。會意。乃都切。五部。"
        }
    ],
    "indexes": [
        "奴",
        "仅"
    ]
}