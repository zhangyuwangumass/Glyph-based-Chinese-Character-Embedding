{
    "id": 7068,
    "wordhead": "𣻐",
    "explanation": "水。出北地直路西，東入洛。从水虘聲。",
    "volume": "11",
    "radical": "水",
    "pronunciation": "側加切",
    "variants": [],
    "seal_character": "流",
    "pinyin": "ju",
    "pinyin_full": "jū",
    "components": [
        "水",
        "虘"
    ],
    "xuan_note": "",
    "kai_note": "",
    "duan_notes": [
        {
            "explanation": "𣻐水。出北地直路西。東入洛。",
            "note": "北地郡直路、見前志。今未聞。前志直路下曰。沮水出東。西入洛。水經曰。沮水、出北地直路縣。東過馮翊祋祤縣北。東入於洛。按前志當云出西、東入。今本誤倒。洛者、上文出北地歸德北夷界中東南入渭之水也。酈注謂沮水下流合銅官。注鄭渠。而東入洛。自鄭渠湮廢。沮水故道難考矣。今沮水出陝西鄜州中部縣西北子午山。東流經駱駝岡翟道山南。俗曰沮水。有子午河自西來會。又東有慈烏河西南來會。東南流經縣城南。又東稍北三十餘里入洛河。葢非班、許、水經所謂也。禹貢。道渭自鳥鼠同穴。東會于灃。又東會于涇。又東過漆沮。入于河。尙書某氏傳云。漆沮、一水名。亦曰洛水。水經。渭水又東過華陰縣北。注云。洛水入焉。闞駰以爲漆沮之水也。是則洛水之下流、古稱漆沮。炳焉可信。尙書傳云。漆沮、一水名。亦曰洛水。正義申之曰。孔以爲洛水一名漆沮。文理甚明。言一水名者、正恐人疑爲二水也。今版本皆作二水名。然則亦曰洛水者、謂漆乎。謂沮乎。不可通矣。若周頌傳云漆沮、岐周之二水也。此言涇西之漆沮爲二水。以別於涇東之漆沮爲一水。雅頌皆舉涇西之二水。禹貢舉涇東之一水。各不同也。酈曰。濁水入沮至白渠。俗謂之漆水。又謂之爲漆沮水。此洛水所以得名漆沮與。"
        },
        {
            "explanation": "从水。虘聲。",
            "note": "側加切。古音在五部。子余切。與出漢中房陵之沮各字。漢書、經不別。"
        }
    ],
    "indexes": [
        "𣻐"
    ]
}