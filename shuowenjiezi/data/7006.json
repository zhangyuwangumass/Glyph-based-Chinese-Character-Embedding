{
    "id": 7006,
    "wordhead": "溱",
    "explanation": "水。出桂陽臨武，入匯。从水秦聲。",
    "volume": "11",
    "radical": "水",
    "pronunciation": "側詵切",
    "variants": [],
    "seal_character": "洃",
    "pinyin": "zhen",
    "pinyin_full": "zhēn",
    "components": [
        "水",
        "秦"
    ],
    "xuan_note": "",
    "kai_note": "",
    "duan_notes": [
        {
            "explanation": "溱水。出桂陽臨武。入洭。",
            "note": "洭各本作匯。今正。桂陽郡臨武、二志同。今湖南桂陽州臨武縣縣五十里臨武故城是也。前志臨武下曰。秦水東南至湞陽入洭。行七百里。水經曰。溱水、出桂陽臨武縣南。繞城西北屈、東流。東到曲江縣安聶縣邑。東屈、西南流。過湞陽縣。出洭浦關與桂水合。東入於海。志之秦水、卽溱水也。經之出洭浦關與桂水合、桂水卽洭水。許云洭水出洭浦關爲桂水是也。班、許皆云溱入洭。酈注則云洭入溱。酈葢本山海經。經曰。肄水出臨武（武作晉誤）西南。而東南注海。入畨禺西。湟水出桂陽西北山。東而注肄水。入郭浦西。酈曰肄水、葢溱水之別名也。今人謂湞水出南雄保昌縣西南。經始興縣曲江縣、英德縣。而翁江洭水入之。此正漢志、水經、說文之溱水。乃誤謂之湞耳。溱水從東北來。洭水自西右注之。湞水自東左注之。湞水者、今之翁江也。班、許皆洭爲綱。溱入洭。洭入鬱。注海。許云湞入溱。班及水經不言湞者、水差小也。方輿紀要曰。舊志云溱水出湖廣臨武縣西南。經曲江縣。西北流。合武水。經英德縣畍。正古之溱水。水經注及元和郡縣志又謂之始興大江。"
        },
        {
            "explanation": "从水。秦聲。",
            "note": "側詵切。十一部。按經典鄭國溱洧字皆如此作。鄭風溱與人韵。則不當作潧也。地理志鄭水作溱。粵水作秦。又方輿紀要載舊志云。溱與尋同音。故水經注觀峽、亦作秦峽也。據此可證溱水讀如秦國。前志秦爲古字。"
        }
    ],
    "indexes": [
        "溱"
    ]
}