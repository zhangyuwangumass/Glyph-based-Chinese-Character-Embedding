{
    "id": 8984,
    "wordhead": "壤",
    "explanation": "柔土也。从土襄聲。",
    "volume": "13",
    "radical": "土",
    "pronunciation": "如兩切",
    "variants": [],
    "seal_character": "疕",
    "pinyin": "rang",
    "pinyin_full": "rǎnɡ",
    "components": [
        "襄",
        "土"
    ],
    "xuan_note": "",
    "kai_note": "",
    "duan_notes": [
        {
            "explanation": "柔土也。",
            "note": "大雅。陶復陶穴。毛傳。陶其土而復之。陶其壤而穴之。九章筭術。今有穿地積一萬尺。問爲堅壤各幾何。荅曰。爲堅七千五百尺。爲壤一萬二千五百尺。穿地四。爲壤五。爲堅三。爲墟四。劉徽注。壤謂息土。堅謂築土。周禮。辨十有二壤之名物、而知其種。以敎稼穡樹蓺。注。壤亦土也。以萬物自生言則言土。土猶吐也。以人所耕而樹蓺言則言壤。壤、和緩之皃。某氏注尙書曰。無塊曰壤。周禮草人。墳壤用麋。勃壤用狐。鄭云。墳壤潤解。勃壤粉解。釋名曰。壤、瀼也。肥濡意也。按言物性之自然。壤異乎堅土。言人功、則凡土皆得而壤之。壤與柔弱雙聲。穀梁。日有食之。傳曰。吐者外壤。食者內壤。闕然不見其壤。有食之者也。麋信云。齊魯之閒謂鑿地出土、鼠作穴出土皆曰壤。按蟲鼠所出字亦作場、作塲。音失羊反。見方言。亦取柔意。今俗語謂弱曰壤。漢書。壤子王梁、代。壤謂肥晠也。"
        },
        {
            "explanation": "从土。𧞻聲。",
            "note": "如兩切。十部。"
        }
    ],
    "indexes": [
        "壤"
    ]
}