{
    "id": 951,
    "wordhead": "嚶",
    "explanation": "鳥鳴也。从口嬰聲。",
    "volume": "02",
    "radical": "口",
    "pronunciation": "鳥莖切",
    "variants": [],
    "seal_character": "删",
    "pinyin": "ying",
    "pinyin_full": "yīnɡ",
    "components": [
        "口",
        "嬰"
    ],
    "xuan_note": "",
    "kai_note": "",
    "duan_notes": [
        {
            "explanation": "鳥鳴也。",
            "note": "小雅。鳥鳴嚶嚶。毛曰。嚶嚶、驚懼也。釋訓曰。丁丁嚶嚶、相切直也。鄭曰。嚶嚶、㒳鳥聲也。按詩。鳥鳴嚶嚶。出自幽谷。本不言何鳥。昔人因嚶嚶似離黃之聲。出谷遷喬亦似離黃出蟄土而登樹。故就嚶改鸎爲倉庚之名。唐試士以鸎出谷命題。本毛詩也。古者倉庚名離黃、名？黃、名楚雀、名黃栗畱、黃鸝畱。不名黃鸎。亦無鸎字也。惟高誘注吕覽曰。含桃、鸎桃。鸎鳥所含。陸璣詩疏云。黃鸝畱、豳州人謂之黃鸎。鸎字始見。要因其聲製字耳。果名、依高誘作鸎桃爲是。鄭注月令作櫻桃者、乃俗人所改。詩交交桑扈。有鶯其羽。毛公云。鶯然有文章也。鶯絶非鸎。唐人耕韵鶯注。鳥羽文也。鸎注。黃鸎也。一韵中可竝用。舊本唐詩黃鸎字皆如此。元明以後淺人乃謂古無鸎字。盡改爲鶯。而鶯失其本義。而昔人因嚶製鸎之理晦矣。玉篇。鶯、鳥有文。鸎、黃鳥也。分別亦是。而謂倉庚爲黃鳥。失詩之訓。毛詩黃鳥、非倉庚也。至集韵、類篇乃皆合鶯鸎爲一字。斯謂不識字。"
        },
        {
            "explanation": "从口。嬰聲。",
            "note": "烏莖切。十一部。"
        }
    ],
    "indexes": [
        "嘤",
        "嚶"
    ]
}