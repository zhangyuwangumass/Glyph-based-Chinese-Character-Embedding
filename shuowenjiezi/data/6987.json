{
    "id": 6987,
    "wordhead": "沁",
    "explanation": "水。出上黨羊頭山，東南入河。从水心聲。",
    "volume": "11",
    "radical": "水",
    "pronunciation": "七鴆切",
    "variants": [],
    "seal_character": "泯",
    "pinyin": "qin",
    "pinyin_full": "qìn",
    "components": [
        "水",
        "心"
    ],
    "xuan_note": "",
    "kai_note": "",
    "duan_notes": [
        {
            "explanation": "沁水。出上黨穀遠羊頭山。東南入河。",
            "note": "上黨郡穀遠、二志同。今山西沁洲沁源縣縣城南故穀遠城、漢縣也。前志穀遠下曰。羊頭山世靡谷。沁水所出。東南至熒陽入河。過郡三。行九百七十里。三郡、上黨河內河南也。水經曰。沁水出上黨涅縣謁戾山。南過穀遠縣東。至熒陽縣北。東入於河。按水經及注皆云至熒陽入河。師古據唐時在懷州武陟入河。疑轉寫錯誤。非也。古水道與唐時不同耳。山海經水經舉涅謁戾山、班許舉穀遠羊頭山者、羊頭卽謁戾也。戴先生曰。山在今武鄉縣西百二十里。西北接祁縣平遙縣。西南接沁源縣。一名麓臺山。迆邐而西爲綿山。其北爲介休縣。西爲靈石縣。皆謁戾山也。今沁水出沁州沁源縣西北百里之綿山東谷。西南流經平陽府岳陽縣東。又折而東南經澤州府沁水縣東。又南經陽城縣東而入河南懷慶府畍。歷濟源縣東北。又南經府城北。又東南經武陟縣東、修琥縣西而入於河。與唐時入河處同。"
        },
        {
            "explanation": "从水。心聲。",
            "note": "七鴆切。七部。經典釋文引郭樸三蒼解詁曰。音狗吣之吣。吣今譌作沁。"
        }
    ],
    "indexes": [
        "沁"
    ]
}