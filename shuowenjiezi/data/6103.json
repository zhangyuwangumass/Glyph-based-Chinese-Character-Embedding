{
    "id": 6103,
    "wordhead": "易",
    "explanation": "蜥易，蝘蜓，守宮也。象形。《祕書》說：日月爲易，象陰陽也。一曰从勿。凡易之屬皆从易。",
    "volume": "09",
    "radical": "易",
    "pronunciation": "羊益切",
    "variants": [],
    "seal_character": "椡",
    "pinyin": "yi",
    "pinyin_full": "yì",
    "components": [
        "易"
    ],
    "xuan_note": "",
    "kai_note": "",
    "duan_notes": [
        {
            "explanation": "蜥易、蝘蜓、守宫也。",
            "note": "虫部蜥下曰。蜥易也。蝘下曰。在壁曰蝘蜓。在艸曰蜥易。釋魚曰。榮螈、蜥蜴。蜥蜴、蝘蜓。蝘蜓、守宫也。郭云。轉相解。博異語、別四名也。方言曰。守宫、秦晉西夏謂之守宫。或謂之蠦𧓋。或謂之蜥蜴。其在澤中者謂之易蜴。南楚謂之蛇醫。或謂之蠑螈。東齊海岱謂之螔？。北燕謂之祝蜒。桂林之中守宫大者而能鳴。謂之蛤解。按許舉其三者、略也。易本蜥易。語言假借而難易之義出焉。鄭氏贊易曰。易之爲名也。一言而函三義。簡易一也。變易二也。不易三也。按易彖二字皆古以語言假借立名。如象卽像似之像也。故許先言本義。而後引祕書說。云祕書者、明其未必然也。"
        },
        {
            "explanation": "象形。",
            "note": "上象首、下象四足。尾甚微、故不象。羊益切。十六部。古無去入之分。亦以豉切。今俗書蜥易字多作蜴。非也。按方言。蜥易、其在澤中者謂之易蜴。郭云。蜴音析。是可證蜴卽蜥字。非羊益切。小雅。胡爲虺蜴。毛傳曰。蜴、螈也。釋文。蜴星歴反。字又作蜥。說文引詩正作蜥。毛語正與方言合。方言。易蜴、南楚謂之蛇醫。或謂之蠑螈。謂在澤中者也。螈卽虫部之蚖字。蛇醫也。陸璣云。蜴一名蠑螈。水蜴也。或謂之蛇醫。如蜥易。然則蜥易者統名。倒言易蜥及單言蜥者、別其在澤中者言也。"
        },
        {
            "explanation": "祕書說曰。日月爲易。",
            "note": "祕書謂緯書。目部亦云。祕書瞋从戌。按參同契曰。日月爲易。剛柔相當。陸氏德明引虞翻注參同契云。字从日下月。"
        },
        {
            "explanation": "象侌昜也。",
            "note": "謂上从日象陽。下从月象陰。緯書說字多言形而非其義。此雖近理。要非六書之本。然下體亦非月也。"
        },
        {
            "explanation": "一曰从勿。",
            "note": "又一說从旗勿之勿。皆字形之別說也。"
        }
    ],
    "indexes": [
        "易"
    ]
}