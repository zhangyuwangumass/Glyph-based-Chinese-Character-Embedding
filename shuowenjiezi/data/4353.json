{
    "id": 4353,
    "wordhead": "禾",
    "explanation": "嘉穀也。二月始生，八月而孰，得時之中，故謂之禾。禾，木也。木王而生，金王而死。从木，从𠂹省。𠂹象其穗。凡禾之屬皆从禾。",
    "volume": "07",
    "radical": "禾",
    "pronunciation": "戶戈切",
    "variants": [],
    "seal_character": "慺",
    "pinyin": "he",
    "pinyin_full": "hé",
    "components": [
        "禾"
    ],
    "xuan_note": "",
    "kai_note": "",
    "duan_notes": [
        {
            "explanation": "嘉穀也。",
            "note": "嘉禾曡韵。生民詩曰。天降嘉穀。維虋維芑。虋芑、爾雅謂之赤苗、白苗。許艸部皆謂之嘉穀。皆謂禾也。公羊何注曰。未秀爲苗。巳秀爲禾。魏風。無食我黍。無食我麥。無食我苗。毛曰。苗、嘉穀也。嘉穀謂禾也。生民傳曰。黃、嘉穀也。嘉穀亦謂禾。民食莫重於禾。故謂之嘉穀。嘉穀之連稿者曰禾。實曰𥻆。𥻆之人曰米。米曰梁。今俗云小米是也。"
        },
        {
            "explanation": "㠯二月始生。八月而孰。得之中和。故謂之禾。",
            "note": "依思玄賦注、齊民要術訂。和禾曡韵。"
        },
        {
            "explanation": "禾、木也。木王而生。金王而死。",
            "note": "謂二月生、八月孰也。伏生、淮南子、劉向所著書皆言張昏中種榖。呼禾爲榖。思玄賦注引此下有故曰木禾四字。"
        },
        {
            "explanation": "从木。",
            "note": "禾、木也。故从木。"
        },
        {
            "explanation": "象其穗。",
            "note": "各本作从木从𠂹省、𠂹象其穗九字。淺人增四字。不通。今正。下从木。上筆𠂹者象其穗。是爲从木而象其穗。禾穗必下垂。淮南子曰。夫子見禾之三變也。滔滔然曰。狐向丘而死。我其首禾乎。高注云。禾穗垂而向根。君子不忘本也。張衡思玄賦曰。嘉禾垂㯋而顧本。王氏念孫說。莠與禾絕相似。雖老農不辨。及其吐穗。則禾穗必屈而倒垂。莠穗不垂。可以識別。艸部謂莠揚生。古者造禾字。屈筆下垂以象之。戶戈切。十七部。"
        }
    ],
    "indexes": [
        "禾"
    ]
}