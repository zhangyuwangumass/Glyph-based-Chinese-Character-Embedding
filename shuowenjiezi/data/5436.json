{
    "id": 5436,
    "wordhead": "兄",
    "explanation": "長也。从儿从口。凡兄之屬皆从兄。",
    "volume": "08",
    "radical": "兄",
    "pronunciation": "許榮切",
    "variants": [],
    "seal_character": "昴",
    "pinyin": "xiong",
    "pinyin_full": "xiōnɡ",
    "components": [
        "人",
        "口"
    ],
    "xuan_note": "",
    "kai_note": "",
    "duan_notes": [
        {
            "explanation": "長也。",
            "note": "古長不分平上。其音義一也。長短、滋長、長幼皆無二義。兄之爲長。以曡韵爲訓也。小雅。兄也永歎。傳曰。兄、茲也。大雅。倉兄塡兮。傳曰。兄、滋也。職兄斯引。職兄斯弘。傳曰。兄、茲也。又小雅。僕夫兄瘁。箋云。兄、茲也。又大雅。亂兄斯削。箋云。而亂茲甚。茲與滋義同。茲者、草木多益也。滋者、益也。凡此等、毛詩本皆作兄。俗人乃改作从水之況。又譌作况。陸氏音義不能諟正畫一。正僞錯出。且於常棣云作兄者非。由未知茲益乃兄之本義故耳。兄之本義訓益。許所謂長也。許不云茲者、許意言長則可晐長幼之義也。矢部矤下曰。兄䛐也。謂加益之䛐。此滋長之義也。無逸。無皇曰。今文尙書作毋兄曰。王肅本皇作況。注曰況滋。韋昭注國語云。況、益也。皆兄訓益之證。引伸之、則爾雅曰男子先生爲兄。後生爲弟。先生之年自多於後生者。故以兄名之。猶弟本義爲韋束之次弟、以之名男子後生者也。莫重於君父、故有正字。兄弟之字、則依聲託事。古兄長與兄益無二音也。淺人謂兄之本義爲男子先生。則主從倒置。豈弟之本義爲男子後生乎。世之言小學者知此而後可與言說文。可與言經義。顧希馮玉篇不知此。則直云男子先生爲兄、男子後生爲弟而已。以兄弟二部次於男部、女部閒。觀其列部之次第。可以知其不識字義。"
        },
        {
            "explanation": "从儿。从口。",
            "note": "口之言無盡也。故以儿口爲滋長之意。今音許榮切。古音在十部。讀如荒。轉爲去聲。許訪切。今人𧦝兄爲況老。乃古語也。用況者、於古爲假借。貺况皆俗字。貺以意製。左、國多用之。况乃況之變。冣爲後出。"
        }
    ],
    "indexes": [
        "兄"
    ]
}