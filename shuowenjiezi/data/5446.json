{
    "id": 5446,
    "wordhead": "禿",
    "explanation": "無髮也。从人，上象禾粟之形，取其聲。凡禿之屬皆从禿。王育說：蒼頡出見禿人伏禾中，因以制字。未知其審。",
    "volume": "08",
    "radical": "禿",
    "pronunciation": "他谷切",
    "variants": [],
    "seal_character": "晃",
    "pinyin": "tu",
    "pinyin_full": "tū",
    "components": [
        "儿",
        "禾"
    ],
    "xuan_note": "",
    "kai_note": "",
    "duan_notes": [
        {
            "explanation": "無髮也。",
            "note": "喪服四制曰。禿者、不髽。明堂位注曰。齊人謂無髮爲禿楬。周禮醫師注曰。庀、頭痬。亦謂禿也。引伸之、凡不銳者曰禿。釋名曰。沐、禿皆無上皃之稱。沐者、管子云沐塗樹之枝。謂刊落之也。"
        },
        {
            "explanation": "从儿。上象禾粟之形。取其聲。",
            "note": "按粟當作秀。以避諱改之也。𥝩下云。禾成秀也。然則秀𥝩爲轉注。象禾秀之形者謂禾秀之穎屈曲下𠂹。莖屈處圓轉。光潤如折釵股。禿者全無髮、首光潤似之。故曰象禾秀之形。秀與禿古音皆在三部。故云禿取秀之聲爲聲也。許書兩言取其聲。世下曰。从卅而曳長之、亦取其聲。謂取曳聲也。此云象禾秀之形、取其聲。謂取秀聲也。皆會意兼形聲也。其實秀與禿古無二字。殆小篆始分之。今人禿頂亦曰秀頂。是古遺語。凡物老而椎鈍皆曰秀。如鐵生衣曰銹。他谷切。"
        },
        {
            "explanation": "凡禿之屬皆从禿。王育說。",
            "note": "謂以上爲王育說也。"
        },
        {
            "explanation": "倉頡出見禿人伏禾中。因㠯制字。未知其審。",
            "note": "因一時之偶見。遂定千古之書契。禿人不必皆伏禾中。此說殆未然矣。廣韻禿下曰。說文云。無髮也。从儿。上象禾粟之形。文字音義云。倉頡出見禿人伏於禾中。因以制字。廣韻不以倉頡云云爲說文語。則知古本無倉頡以下十七字。而王育說三字爲結上之辭。全書例固如此。文字音義者、唐書藝文志有玄宗開元文字音義三十卷是也。"
        }
    ],
    "indexes": [
        "秃",
        "禿"
    ]
}
