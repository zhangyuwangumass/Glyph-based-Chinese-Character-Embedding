{
    "id": 7721,
    "wordhead": "閣",
    "explanation": "所以止扉也。从門各聲。",
    "volume": "12",
    "radical": "門",
    "pronunciation": "古洛切",
    "variants": [],
    "seal_character": "瀕",
    "pinyin": "ge",
    "pinyin_full": "ɡé",
    "components": [
        "門",
        "各"
    ],
    "xuan_note": "",
    "kai_note": "",
    "duan_notes": [
        {
            "explanation": "所㠯止扉者。",
            "note": "釋宮曰。所以止扉謂之閣。郭注。門辟旁長橜也。引左傳高其閈閣。而又云閣長杙、卽門橜也。按郭云門辟旁長橜者、謂門開則邊旁有兩長橜。使其止而不過也。云卽門橜者、謂左傳之閣卽他經之闑。兩扉中之橜也。是二者皆所以止扉。皆謂之閣。但左傳主謂中門者耳。許闑訓門橜。閣訓所以止扉。則畫然二義。許本諸釋宮。今本釋宮譌爲閎。陸氏音義不辯是非。云本亦作閣。音各。郭注本無此字。不知郭氏於衖門謂之閎下引左盟諸僖閎。於所以止扉謂之閣下引左高其閈閣。郭作注時閣絶未誤爲閎。注亦絶無誤也。顔師古匡謬正俗分別閎閣二字不同。所引左傳作閈閣、所引爾雅及注皆作閣。今雅雨堂刻本譌亂不可讀。左傳。高其閈閣。閈猶門也。高其門則所以止扉亦必高。葢晉館門不容車。失於狹小。致子產壞垣。故士文伯飾說門雖小而甚高。此處無取閈閎連文。陸氏音義亦誤從閎。轉云讀者因爾雅或作閣、因改左傳作各音。與爾雅音義皆爲顚倒。見其誤不可不正也。閣本訓直橜所以扞格者。引申之、横者可以庋物亦曰閣。如內則所云天子諸矦大夫士之閣、漢時天祿石渠閣皆所以閣書籍皆是也。閣字之義如此。故凡止而不行皆得謂之閣。倘爾雅作謂之閎。於所以止扉何涉乎。○子產何以毁垣。因門不容車也。亦因門閣高也。觀孫叔敖患民卑車。因敎閭里高其梱。居半歲民悉自高其車。此非閣高而車不得人之證乎。故郭云左傳之閣卽門橜也。○左傳閈閎、杜注閎、門也。此必有誤。杜本乃誤本。郭景純、顏師古所據本不誤。陸之音義、孔之正義皆據誤本爲之。○又左傳閈字、沈重云閉也。此必古說。葢閈閣猶禮記之扞格也。閈本不从門。後人因閣亦加門耳。○蔡邕月令章句於脩鍵閉云。鍵、門牡。所以止扉。亦謂之剡移。鄭注亦云。鍵、牡。閉、牝。按蔡謂鍵爲門牡許則云𨷲爲門牡。葢𨷲居關之下、門之中。漢書所謂門牡者。而閣居兩旁。每扉以一長杙。上貫於過門板。下拄於地。故云所以止扉。古謂之剡移。有關有𨷲又有閣者、愼於待暴也。故曰高其閈閣。厚其牆垣。以無憂客使。閣亦得稱牡、而與𨷲異物。○𨷲與閣皆閉門乃用之。不比闑爲死物。謂梱卽閣。誤矣。"
        },
        {
            "explanation": "从門。各聲。",
            "note": "古洛切。五部。"
        }
    ],
    "indexes": [
        "阁",
        "閣"
    ]
}