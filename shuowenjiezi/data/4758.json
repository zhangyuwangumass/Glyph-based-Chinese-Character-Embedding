{
    "id": 4758,
    "wordhead": "疧",
    "explanation": "病也。从疒氏聲。",
    "volume": "07",
    "radical": "疒",
    "pronunciation": "渠支切",
    "variants": [],
    "seal_character": "捄",
    "pinyin": "qi",
    "pinyin_full": "qí",
    "components": [
        "氏",
        "疒"
    ],
    "xuan_note": "",
    "kai_note": "",
    "duan_notes": [
        {
            "explanation": "病不翅也。",
            "note": "翅同啻。口部啻下曰。語時不啻也。倉頡篇曰。不啻、多也。古語不啻、如楚人言夥頤之類。世說新語云。王文度弟阿至惡乃不翅。晉宋閒人尙作此語。帝聲、支聲、氏聲同在十六部。故疧以病不翅釋之。取曡韵爲訓也。爾雅釋詁、詩無將大車白華傳皆云。疧、病也。何人斯叚借祇爲疧。故毛傳曰。祇、病也。言假借也。又按古書或言不啻。或言奚啻。啻皆或作翅。國語曰。奚啻其聞之也。韋注云。奚、何也。何啻、言所聞非一也。孟子。奚翅食重。奚翅色重。趙注。翅、辭也。若言何其重也。今刻本作何其不重也。乃大誤。"
        },
        {
            "explanation": "从𤕫。氏聲。",
            "note": "渠支切。十六部。爾雅音義云。或丁禮反。非是。"
        }
    ],
    "indexes": [
        "疧"
    ]
}