{
    "id": 5898,
    "wordhead": "𢊺",
    "explanation": "中庭也。从广畱聲。",
    "volume": "09",
    "radical": "广",
    "pronunciation": "力救切",
    "variants": [],
    "seal_character": "根",
    "pinyin": "liu",
    "pinyin_full": "liù",
    "components": [
        "畱",
        "广"
    ],
    "xuan_note": "",
    "kai_note": "",
    "duan_notes": [
        {
            "explanation": "中庭也。",
            "note": "中庭者、庭之中也。月令。中央土。其祀中𩅸。注曰。中𩅸、猶中室也。古者複穴。是以名室爲𩅸。正義引庾蔚之云。複者、謂地上累土爲之。穴則穿地也。複穴皆開其上取明。故雨𩅸之。是以後因名室爲中𩅸也。按釋名曰。室之中央曰中𩅸。古者𥨍穴後室之。（句）𩅸當今之棟下。直室之中。古者𩅸下之處也。月令、呂覽、鄭、劉皆作中𩅸。許則𩅸謂屋水流。𢊺謂中室。畫分二字。葢旣有宮室以後、則𩅸在屋垂。而屋中謂之𢊺以存古。釋宮曰。杗𢊺謂之梁。葢言室內之制。賦家所謂藻井其是與。"
        },
        {
            "explanation": "从广。畱聲。",
            "note": "力救切。三部。"
        }
    ],
    "indexes": [
        "𢊺"
    ]
}