{
    "id": 7339,
    "wordhead": "潘",
    "explanation": "淅米汁也。一曰水名，在河南滎陽。从水番聲。",
    "volume": "11",
    "radical": "水",
    "pronunciation": "普官切",
    "variants": [],
    "seal_character": "湡",
    "pinyin": "pan",
    "pinyin_full": "pān",
    "components": [
        "番",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "淅米汁也。",
            "note": "內則曰。其閒面垢。燂潘請靧。鄭云。潘、米瀾也。按瀾者、灡之省。力旦反。"
        },
        {
            "explanation": "从水。番聲。",
            "note": "暜官切。十四部。經典釋文芳袁反。"
        },
        {
            "explanation": "一曰潘水。在河南熒陽。",
            "note": "熒各本作滎。誤。今正。熒陽故城在今河南開封府滎澤縣西南。水經注濟水篇云。晉書地道志。濟自大伾入河。與河水鬬。南泆爲熒澤。尚書熒波旣瀦。孔安國曰。熒澤、波水。已成遏瀦。闞駰曰。澤名也。故呂忱曰播水在熒陽。謂是水也。昔大禹遏其淫水。而於熒陽下引河東南以通淮泗。按所引呂忱語、謂字林也。字林多本說文。且說文、字林之例。手部播字不應旁及水名。然則字林正作潘字。水在熒陽、與說文合。馬、鄭、王尚書皆作熒播。謂卽熒澤。許、呂則潘別爲一水。與熒爲二。僞孔傳釋熒爲澤名。波爲水名。正同也。鄭注周禮熒雒波溠爲四。云波讀爲播。引禹貢熒播旣都。則注書一之、注周禮亦二之矣。僞孔本作波。依周禮改尚書也。許作潘、謂潘其正字、播其假借字也。今潘水未聞。"
        }
    ],
    "indexes": [
        "潘"
    ]
}