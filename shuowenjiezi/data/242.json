{
    "id": 242,
    "wordhead": "蓏",
    "explanation": "在木曰果，在地曰蓏。从艸从㼌。",
    "volume": "01",
    "radical": "艸",
    "pronunciation": "郎果切",
    "variants": [],
    "seal_character": "传",
    "pinyin": "luo",
    "pinyin_full": "luǒ",
    "components": [
        "艸"
    ],
    "xuan_note": "",
    "kai_note": "",
    "duan_notes": [
        {
            "explanation": "在木曰果。在艸曰蓏。",
            "note": "各本作在地曰蓏。今正。考齊民要術引說文。在木曰果。在艸曰蓏。以別於許愼注淮南云。在樹曰果。在地曰蓏。然則賈氏所據未誤。後人用許淮南注、臣瓚漢書注改之。惟在艸曰蓏。故蓏字从艸。凡爲傳注者主說大義。造字書者主說字形。此所以注淮南、作說文出一手而互異也。應劭、宋衷云。木實曰果。艸實曰蓏。與說文合。若張晏云。有核曰果。無核曰蓏。臣瓚云。木上曰果。地上曰蓏。馬融、鄭康成云。果、桃李屬。蓏、瓜瓠屬。高注呂氏春秋云。有實曰果。無實曰蓏。沈約注春秋元命苞云。木實曰果。蓏、瓜瓠之屬。韓康伯注易傳云。果蓏者物之實。說各不同。皆無不合。高云有實無實、卽有核無核也。"
        },
        {
            "explanation": "从艸㼌。",
            "note": "此合二體會意。㼌者、本不勝末。微弱也。謂凡艸結實如瓜瓞下垂者、統謂之蓏。郞果切。十七部。鍇本作㼌聲。誤。㼌、窳聲。葢在五部。此會意形聲之必當辨者也。"
        }
    ],
    "indexes": [
        "蓏"
    ]
}