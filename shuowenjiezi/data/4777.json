{
    "id": 4777,
    "wordhead": "冣",
    "explanation": "積也。从冂从取，取亦聲。",
    "volume": "07",
    "radical": "冖",
    "pronunciation": "才句切",
    "variants": [],
    "seal_character": "捙",
    "pinyin": "ju",
    "pinyin_full": "jù",
    "components": [
        "取",
        "冖"
    ],
    "xuan_note": "",
    "kai_note": "",
    "duan_notes": [
        {
            "explanation": "積也。",
            "note": "冣與聚音義皆同。與冃部之最音義皆別。公羊傳曰。會猶冣也。何云。冣之爲言聚。周禮太宰注曰。凡簿書之冣目。劉歆與楊雄書𡩡方言曰。欲得其冣目。又曰。頗願與其冣目。得使入錄。按凡言冣目者、猶今言摠目也。史記殷本紀。大冣樂戲於沙丘。冣一作聚。張釋之馮唐列傳。誅李牧。令顔聚代之。漢書聚作冣。爾雅。灌木、叢木也。毛傳叢木作冣木。說文凡字下曰冣桰也。儹字下曰冣也。史記周本紀周冣。文𨕖過秦論周冣。今各書此等冣字皆譌作最。讀祖會反。音義俱非。葢字林固有冣字。音才句反。見李善𨕖注。至乎南北朝。冣最不分。是以周續之、劉昌宗、陸德明輩皆不能知毛傳之本作冣木。顧野王玉篇冖部無冣。而冃部有最。云齊也。聚也。廣韵本唐韵。而廣韵十遇才句一切無冣字。然則唐韵葢亦本無冣字。學者知有最字不知有冣字久矣。玉篇云。最者、齊也。聚也。子會切。是以冣之義爲最之義。而廣韵十四泰云。？、極也。祖外切。亦是冣之義誤以爲？之義也。何以言之。古凡云殿冣者。皆當作从冖字。項岱曰。殿、負也。冣、善也。韋昭曰。第上爲冣。極下爲殿。孫檢曰。上功曰冣。下功曰殿。漢書周勃傳曰。冣從高帝云云。師古云。冣、凡也。摠言其攻戰克獲之數。又衛靑霍去病傳曰。冣大將軍靑凡七出云云。文法正同。此皆與冣目之冣同。又周勃傳曰。攻槐里好畤。冣。又曰。擊趙賁內史𠈃於咸陽。冣。又曰。攻上邽。東守嶢關。擊項籍。項曲遇。冣。樊噲傳曰。攻趙賁。下郿槐里桺中咸陽。灌廢丘。冣。此皆殿冣之冣。張晏曰。冣、功第一也。如淳曰。於將帥之中功爲冣也。此正如葬書所言。凡山顚可葬者名上聚之穴。漢蔡湛碑。三載勲冣。其字正作冣。以許君訓積求之。積則必有其高處。今人？美、？惡之云。讀祖會切。葢於形、於音皆失之。古必作冣。讀才句切。"
        },
        {
            "explanation": "从冖取。",
            "note": "冖其上而取之。"
        },
        {
            "explanation": "取亦聲。",
            "note": "才句切。四部。"
        }
    ],
    "indexes": [
        "冣"
    ]
}