{
    "id": 9796,
    "wordhead": "醧",
    "explanation": "私宴㱃也。从酉區聲。",
    "volume": "14",
    "radical": "酉",
    "pronunciation": "依倨切",
    "variants": [],
    "seal_character": "礭",
    "pinyin": "yu",
    "pinyin_full": "yù",
    "components": [
        "區",
        "酉"
    ],
    "xuan_note": "",
    "kai_note": "",
    "duan_notes": [
        {
            "explanation": "宴厶㱃也。",
            "note": "厶各本作私。今正。宴私各本作私宴。今正。小雅楚茨。諸父兄弟。備言燕私。傳曰。宴而盡其私恩也。尙書大傳曰。旣侍其宗。然後得燕私。燕私者何也。祭巳而與族人飲。飲而不醉、是不親。醉而不出、是不敬。湛露傳曰。夜飲、燕私也。宗子有事。則族人皆侍。不醉而出、是不親也。醉而不出、是渫宗也。特牲饋食禮注曰。尙書傳曰。宗室有事。族人皆侍終日。大宗巳侍於賓。暮然後燕私。燕私者何也。祭巳而與族人飲也。皆燕私之證。今湛露傳亦譌爲私燕矣。宴私之飲謂之醧。見韓詩。魏都賦。愔愔醧燕。張載注云。韓詩曰。賓爾籩豆。飲酒之醧。能者飲、不能者巳謂之醧。東都賦。登降飫宴之禮旣畢。李善引薛君韓詩章句曰。曰飲酒之禮。跣而上坐者謂之宴。今本跣上衍不字徐堅初學記引韓詩說冣詳。曰。夫飲之禮。不脫屨而卽序者謂之禮。此句禮當作飫跣而上坐者謂之宴。能飲者飲、不能飲者巳謂之醧。齊顏色、均衆寡謂之沈。閉門不出客謂之湎。客字依詩釋文訂君子可以宴。可以醧。不可以沈。不可以湎。許云醧、宴私之飲也。正謂跣而升堂。能飲則飲。不能則巳。本韓詩爲說也。而毛詩常棣醧作飫。釋言曰。飫、私也。毛傳曰。飫、私也。不脫屨升堂謂之飫。毛之飫字、於韓爲醧。毛以不脫屨升堂釋飫。韓分別飫醧之名。數典獨詳。以國語攷之。周語。彪傒曰。夫禮之立成者爲飫。昭明大節而巳。少曲與焉。是以爲之日惕。其欲教民戒也。原公曰。禘郊之事。則有全烝。王公立飫。則有房烝。親戚燕饗。則有殽烝。夫王公諸侯之有飫也。將以講事成章。建大德昭大物也。故立成禮烝而巳。飫以顯物。燕以合好。歲飫不倦時宴不淫。是則飫之禮大於宴醧。故飫主於敬。宴醧主於和。飫必立成。宴醧必坐。飫在晝。宴在夜。飫必屨而升堂。宴醧必跣。飫以建大德、昭大物。公之至者。不得云私。宴醧主飲酒以親親。故曰宴私。且周語分別其禮曰。王公立飫、則有房烝。親戚饗宴、則有殽烝。是則王公立飫、同異姓皆在焉。不專親戚。宴醧則惟同姓而巳。故常棣、湛露、楚茨之燕私。皆同姓也。然則當棣當作醧、不當作飫。了然可見矣。故許於醧曰宴私飲也。用韓詩說也。而非與毛說異也。何以言之。葢常棣醧爲正字。飫爲音近叚借字。以韵言之。區聲與豆具孺同部。而芺聲不同部。毛、韓各有所受。往往毛多古字。韓爲今字。此一條韓爲正字、毛爲叚借字。如斯干如鳥斯革。革訓翼。韓作？、訓翅。亦韓正字、毛叚借也。毛云飫私也者、用爾雅釋言文。葢作爾雅時常棣詩巳作飫矣。故爾雅云飫私也。而毛仍之。毛公知詩飫非國語飫也。故足之曰脫屨升堂謂之飫。卽韓之脫屨升坐謂之宴也。宴醧是一事。言宴而醧在其中。言脫屨升堂而能者飲。不能者巳在其中矣。以詩爾雅之飫、別國語之飫。以脫屨升堂說爾雅之私。毛義也。下文又曰。九族會曰和孺屬也。王與親戚燕則尙毛。是爲燕醧、而非國語之飫可知矣。今毛傳作不脫屨𦫵堂謂之飫者、由不善讀毛者摭取國語及韓詩說妄增不字。自漢巳然。鄭君不能辯。乃强爲之說曰。聽朝爲公。於堂爲私。非古燕私之義也。又云圖非常、議大疑爲私。非國語說也。且兄弟旣具箋云。九族從上至高祖下至元孫之親也。屬者以昭穆相次序。妻子好合箋云。王與族人燕。則宗婦內宗之屬亦從后於房中。是鄭明知詩言燕私。不得參之以立成之飫。摠由此詩字作飫而義實醧。讀者不據韓詩、不攷燕飫之別。莫得其解。許君食部飫下云。燕食也。亦依附毛義而失之。角弓傳曰。饇、飽也。饇卽飫。此飫之本義也。"
        },
        {
            "explanation": "从酉。區聲。",
            "note": "依據切。古音在四部。讀如謳。玉篇、廣韵作䣿。於娛切。"
        }
    ],
    "indexes": [
        "醧"
    ]
}