{
    "id": 7241,
    "wordhead": "澨",
    "explanation": "埤增水邊土。人所止者。从水筮聲。《夏書》曰：“過三澨。”",
    "volume": "11",
    "radical": "水",
    "pronunciation": "時制切",
    "variants": [],
    "seal_character": "淵",
    "pinyin": "shi",
    "pinyin_full": "shì",
    "components": [
        "水",
        "筮"
    ],
    "xuan_note": "",
    "kai_note": "",
    "duan_notes": [
        {
            "explanation": "埤增水邊土、人所止者。",
            "note": "土部曰。埤、增也。增、益也。酈善長曰。左傳文十六年。楚軍次於句澨。定四年。左司馬戍敗吳師於雍澨。昭二十三年。司馬薳越縊於薳澨。服虔或謂之邑、又謂之地。京相璠、杜預亦云。水際及邊地名也。今南陽淯陽二縣之閒淯水之濱、有南澨北澨矣。"
        },
        {
            "explanation": "从水。筮聲。",
            "note": "筮小篆作𥷂。時制切。十五部。"
        },
        {
            "explanation": "夏書曰。過三澨。",
            "note": "禹貢文。水渠曰。三澨地在南郡邔縣北沱。酈注云。地說曰。沔水東行過三澨。合流觸大別山阪。故馬融、鄭玄、王肅、孔安國等咸以爲三澨水名也。惟許愼說異。按水經釋爲地、與許合。水經者、或謂桑欽所作。然則許正用孔氏古文尙書說也。"
        }
    ],
    "indexes": [
        "澨"
    ]
}