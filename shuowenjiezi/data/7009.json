{
    "id": 7009,
    "wordhead": "油",
    "explanation": "水。出武陵孱陵西，東南入江。从水由聲。",
    "volume": "11",
    "radical": "水",
    "pronunciation": "以周切",
    "variants": [],
    "seal_character": "洆",
    "pinyin": "you",
    "pinyin_full": "yóu",
    "components": [
        "水",
        "由"
    ],
    "xuan_note": "",
    "kai_note": "",
    "duan_notes": [
        {
            "explanation": "油水。出武陵孱陵西。東南入江。",
            "note": "武陵郡孱陵、二志同。今湖北荆州府公安縣縣西二十五里有孱陵故城是也。水經曰。油水、出武陵孱陵縣西畍。東過其縣北。又東北入於江。注云。逕公安縣、西北流、注於大江。然則許云東南入江。南當作北明矣。江水篇經云。江水、又東南、當華容縣。湧水入焉。又東南、油水從西南來注之。注云。右合油口油水。東有景口。景口東、有淪口。淪水南與景水合。又東通灃水及諸陂湖。按今荆州府虎渡口北。江之南岸有支津。南通公安諸湖水。古油水必在其閒。江表傳曰。劉備爲荆州牧。立營油口。五代梁開平四年。馬殷遣將侵荆南。軍於油口。今公安縣北。舊有油口巡司。是其水今雖湮𣳚。非無可考也。"
        },
        {
            "explanation": "从水。由聲。",
            "note": "以周切。三部。按經史曰油然作雲。曰雲之油油。曰禾黍油油。曰油油以退。玉藻注曰油油、悅敬皃。俗用爲油膏字。"
        }
    ],
    "indexes": [
        "油"
    ]
}