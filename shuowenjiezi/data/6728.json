{
    "id": 6728,
    "wordhead": "惟",
    "explanation": "凡思也。从心隹聲。",
    "volume": "10",
    "radical": "心",
    "pronunciation": "以追切",
    "variants": [],
    "seal_character": "毖",
    "pinyin": "wei",
    "pinyin_full": "wéi",
    "components": [
        "隹",
        "心"
    ],
    "xuan_note": "",
    "kai_note": "",
    "duan_notes": [
        {
            "explanation": "凡思也。",
            "note": "方言曰。惟、思也。又曰。惟、凡思也。慮、謀思也。願、欲思也。念、常思也。許本之曰。惟、凡思也。念、常思也。懷、念思也。想、冀思也。思部慮、謀思也。凡許書分部遠隔、而文理參五可以合觀者視此。凡思、謂浮泛之思。生民。載謀載惟。箋云。諏謀其日。思念其禮。按經傳多用爲發語之詞。毛詩皆作維。論語皆作唯。古文尙書皆作惟。今文尙書皆作維。古文尙書作惟者、唐石經之類可證也。今文尙書作維者、漢石經殘字可證也。俗本匡謬正俗乃互易之。大誤。又魯詩作惟、與毛詩作維不同。亦見漢石經殘字。"
        },
        {
            "explanation": "从心。隹聲。",
            "note": "以追切。十五部。"
        }
    ],
    "indexes": [
        "惟"
    ]
}