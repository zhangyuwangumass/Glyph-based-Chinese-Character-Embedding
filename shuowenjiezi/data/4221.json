{
    "id": 4221,
    "wordhead": "昱",
    "explanation": "明日也。从日立聲。",
    "volume": "07",
    "radical": "日",
    "pronunciation": "余六切",
    "variants": [],
    "seal_character": "惙",
    "pinyin": "yu",
    "pinyin_full": "yù",
    "components": [
        "日",
        "立"
    ],
    "xuan_note": "",
    "kai_note": "",
    "duan_notes": [
        {
            "explanation": "日朙也。",
            "note": "日明各本作明日。今依衆經音義及玉篇訂。大玄曰。日以昱乎畫。月以昱乎夜。注云。昱、明也。日無日不明。故自今日言下一日謂之明日。亦謂之昱日。昱之字古多叚借翌字爲之。釋言曰。翌、明也是也。凡經傳子史翌日字皆昱日之叚借。翌與昱同立聲。故相叚借。本皆在緝韵。音轉又皆入屋韵。劉昌宗讀周禮翌日乙丑音育是也。俗人以翌與翼形相似。謂翌卽翼。同入職韵。唐衞包改尙書六翌皆爲翼。而昱日之義廢矣。明部朚下曰。翌也。翌當爲昱。朚从亡明。畫夜之道亡明而明復矣。昱之義引伸爲凡明之偁。故顧命翌室。某氏曰明室。三補決錄注釋左馮翊曰。馮、盛也。翊、明也。翊卽翌。"
        },
        {
            "explanation": "从日。立聲。",
            "note": "余六切。古音在七部。"
        }
    ],
    "indexes": [
        "昱"
    ]
}