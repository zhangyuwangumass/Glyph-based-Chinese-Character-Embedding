{
    "id": 7806,
    "wordhead": "搯",
    "explanation": "捾也。从手舀聲。《周書》曰：“師乃搯。”搯者，拔兵刃以習擊刺。《詩》曰：“左旋右搯。”",
    "volume": "12",
    "radical": "手",
    "pronunciation": "土刀切",
    "variants": [],
    "seal_character": "灶",
    "pinyin": "tao",
    "pinyin_full": "tāo",
    "components": [
        "手",
        "舀"
    ],
    "xuan_note": "",
    "kai_note": "",
    "duan_notes": [
        {
            "explanation": "捾也。",
            "note": "魯語。公父文伯母戒文伯之妾曰。無洵涕。無搯膺。韋注。搯、叩也。膺、胷也。按韋注卽俗所謂椎心。喪禮有擗拊心也。則叩胷亦未爲失。此正謂哀之甚。如欲挑出心肝者然。韋衹言其大致而已。今人俗語亦云搯出。文選長笛賦。搯膺擗摽。李善引國語及韋注而云苦洽反。殊誤。苦洽切當是掐字。从臽聲。爪刺也。下引魏書程昱傳。昱於魏武前忿爭。聲氣忿高。邊人掐之乃止。是則从臽之掐。於搯膺豪不相涉也。韓子文搯擢胃腎、亦是用搯膺字。通俗文。捾出曰掏。爪按曰掐。掏卽搯也。許不錄掐。"
        },
        {
            "explanation": "从手。舀聲。",
            "note": "土刀切。古音在三部。"
        },
        {
            "explanation": "周書曰。師乃搯。",
            "note": "尙書大誓文。漢大誓有今文、古文之別。合於伏生二十八篇者、後得之大誓。今文也。馬鄭所注者、孔壁之大誓。古文也。尙書大傳。師乃慆。鄭云。慆、喜也。此今文大誓也。許所偁作師乃搯。此古文大誓也。如古文流爲雕、今文作流爲烏之比。詳古文尙書撰異。"
        },
        {
            "explanation": "搯者、㩅兵刃㠯習擊刺也。",
            "note": "㩅各本作拔。詩淸人釋文引作抽。今據正。此釋大誓搯字之義。以明與訓捾之搯不同也。凡說文旣說字義而引經又釋其義者、皆以明說經與說字不同。如圛訓回行、商書之曰圛則訓圛者𦫵雲半有半無。？訓以土增大道、唐書之朕？讒說殄行則訓？疾惡也。？訓火不明、周書之布重？席則訓織蒻席也。此亦同此例。搯本訓捾、而大誓之搯訓抽兵刃以習擊刺。搯與抽同。於六書爲叚借。故必箸之。"
        },
        {
            "explanation": "詩曰。左旋右㩅。",
            "note": "左右當作𠂇又。㩅各本作搯。自陸氏作詩音義時巳誤。今正。此引詩鄭風淸人文爲抽兵刃之證也。毛曰。右抽者、抽矢以䠶。箋云。御者習旋車。車右抽刃。引之證軍中有此儀。武王丙午逮師。逮作還者誤尙未渡孟津。故抽兵刃習擊刺。凡引經說字。不必見本字。如引突如其來如證不順忽出、引龍戰于野證陰極陽生、引先庚三日證庚更事也皆是此例。此又引抽證抽耳。若作右搯、則詩曰左旋右搯六字當在周書曰師乃搯之下。而今本爲不辭。"
        }
    ],
    "indexes": [
        "搯"
    ]
}