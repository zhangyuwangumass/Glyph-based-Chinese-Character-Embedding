{
    "id": 5058,
    "wordhead": "僅",
    "explanation": "材能也。从人堇聲。",
    "volume": "08",
    "radical": "人",
    "pronunciation": "渠吝切",
    "variants": [],
    "seal_character": "撚",
    "pinyin": "jin",
    "pinyin_full": "jǐn",
    "components": [
        "人",
        "堇"
    ],
    "xuan_note": "",
    "kai_note": "",
    "duan_notes": [
        {
            "explanation": "材能也。",
            "note": "材今俗用之纔字也。三蒼及漢書作纔。鄭注禮記周禮、賈逵注國語、東觀漢記及諸史並作裁。許書水部、雨部、叀部作財。此作材。材能言僅能也。公羊傅僖十六年曰。是月者何。僅逮是月也。何注。在月之幾盡、故曰劣及是月。定八年曰。公斂處父帥師而至。慬然後得免。慬葢僅之譌字。射義。葢㢙有存者。言存者甚少。㢙卽僅字。广部廑下曰。少劣之居也。與僅義略同。唐人文字僅多訓庶幾之幾。如杜詩。山城僅百層。韓文初守雎陽時。士卒僅萬人又家累僅三十口。桺文。自古賢人才士被謗議不能自明者。僅以百數。元微之文。封章諫草。緐委箱笥。僅逾百軸。此等皆李涪所謂以僅爲近遠者。於多見少。於僅之本義未隔也。今人文字皆訓僅爲但。"
        },
        {
            "explanation": "从人。堇聲。",
            "note": "渠吝切。十三部。"
        }
    ],
    "indexes": [
        "仅",
        "僅"
    ]
}