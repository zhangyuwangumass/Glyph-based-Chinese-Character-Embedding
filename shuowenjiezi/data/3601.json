{
    "id": 3601,
    "wordhead": "栽",
    "explanation": "築牆長版也。从木𢦔聲。《春秋傳》曰：“楚圍蔡，里而𣒭。”",
    "volume": "06",
    "radical": "木",
    "pronunciation": "昨代切",
    "variants": [],
    "seal_character": "帽",
    "pinyin": "zai",
    "pinyin_full": "zài",
    "components": [
        "木"
    ],
    "xuan_note": "",
    "kai_note": "",
    "duan_notes": [
        {
            "explanation": "築牆長版也。",
            "note": "古築牆先引繩營其廣輪方制之正。詩曰俾立室家、其繩則直是也。繩直則豎楨榦。題曰楨、植於兩頭之長杙也。旁曰榦。植於兩邊之長杙也。植之謂之栽。栽之言立也。而後橫施版於兩邊榦內。以繩束榦。實土。用築築之。一版竣。則層絫而上。詩曰縮版以載、捄之仍仍、度之薨薨、築之登登是也。然則栽者、合楨榦與版而言。許云築牆長版爲栽者、以版該楨榦也。中庸。故栽者培之。鄭云。栽猶殖也。今時人名艸木之殖曰栽。築牆立版亦曰栽鄭同許說。長版者、五經異義曰。戴禮及韓詩說。八尺爲版。五版爲堵。五堵爲雉。版廣二尺。積高五版爲一丈。五堵爲雉。雉長四丈。古周禮及左氏說。一丈爲版。版廣二尺。五版爲堵。一堵之牆長丈。高丈。三堵爲雉。一雉之牆長三丈、高一丈。以度爲長者用其長。以度爲高者用其高也。毛詩說亦云。一丈爲版。五版爲堵。公羊說。五版而堵。五堵而雉。百雉而城。鄭君曰。左氏傳說。鄭莊公弟段居京城。祭仲曰。都城過百雉。國之害也。先王之制。大都、不過三國之一。中、五之一。小、九之一。今京不度。非制也。古之雉制。書傳各不得其詳。案天子之城九里。公城七里。侯伯之城五浬。子男之城三里。今以左氏說鄭伯之城方五里。積千五百步也。大都三國之一。則五百步也。五百步爲百雉。則知雉五步。五步於度長三丈。則雉長三丈也。雉之度量、於是定可知矣。按何注公羊曰。八尺曰版。堵凡四十尺。此用今戴、韓說也。鄭箋詩曰。春秋傳云。五版爲堵。五堵爲雉。雉長三丈。則版六尺。自用其說也。若異義今無全書。未識許氏何從。而於此但云長版。不箸丈尺。是作說文時於今說八尺、古說一丈皆疑之而不敢定矣。"
        },
        {
            "explanation": "從木。𢦒聲。",
            "note": "昨代切。一部。今分平去二聲。古無是也。中庸注可證。"
        },
        {
            "explanation": "春秋傳曰。楚圍然。里而栽。",
            "note": "左傳哀公元年文。莊二十九年曰。水昏正而栽。杜云。樹版榦。定元年。城成周。庚寅栽。杜云。設版築。"
        }
    ],
    "indexes": [
        "栽"
    ]
}