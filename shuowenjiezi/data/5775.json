{
    "id": 5775,
    "wordhead": "匊",
    "explanation": "在手曰匊。从勹、米。",
    "volume": "09",
    "radical": "勹",
    "pronunciation": "居六切",
    "variants": [],
    "seal_character": "枮",
    "pinyin": "ju",
    "pinyin_full": "jū",
    "components": [
        "勹",
        "米"
    ],
    "xuan_note": "臣鉉等曰：今俗作掬，非是。",
    "kai_note": "",
    "duan_notes": [
        {
            "explanation": "在手曰匊。",
            "note": "唐風。椒聊之實。蕃衍盈匊。小雅。終朝采綠。不盈一匊。毛皆云。兩手曰匊。此云在手。恐傳寫之誤。手部曰。持、握也。握、搤持也。搤、捉也。捉、搤也。把握也。然則在手曰捉、曰搤、曰握、曰持、曰把。不曰匊也。據篇、韵所言則許書之譌久矣。玉篇曰。古文作臼。此語尤誤。臼者、叉手也。叉者、手指相錯也。廣韵以兩手奉物訓臼、誤矣。方言曰。掬、離也。燕之外郊朝鮮洌水之閒曰掬。此方俗殊語。不係乎本字也。"
        },
        {
            "explanation": "从勹米。",
            "note": "會意。米至𢽳。兩手兜之而聚。居六切。三部。俗作掬。"
        }
    ],
    "indexes": [
        "匊",
        "掬"
    ]
}
