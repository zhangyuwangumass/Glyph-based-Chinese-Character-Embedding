{
    "id": 5988,
    "wordhead": "碬",
    "explanation": "厲石也。从石叚聲。《春秋傳》曰：“鄭公孫碬字子石。”",
    "volume": "09",
    "radical": "石",
    "pronunciation": "乎加切",
    "variants": [],
    "seal_character": "梜",
    "pinyin": "xia",
    "pinyin_full": "xiá",
    "components": [
        "石",
        "叚"
    ],
    "xuan_note": "",
    "kai_note": "",
    "duan_notes": [
        {
            "explanation": "碫石也。",
            "note": "碫篆舊作碬。九經字㨾所引說文已然。今依詩釋文及玉篇正。碫石本作萬石。自詩釋文所引已然。今正。大雅。取厲取碫。今本作取鍛。當依釋文本又作碫。毛傳曰。碫、（逗）碫石也。（今本奪一字）箋云。碫石、（此釋傳）所以爲鍛質也。箋意、此石可爲椎段之椹質。是則碫石者、石名。椎段字今多用鍛。古祗作段。𦒱工段氏爲鎛噐、禮經段脩、字皆作段是也。段與厲絕然二事。碫石、厲石必是二物。尙書粊誓。段乃戈矛。厲乃鋒刃。段之欲其質之堅也。厲之欲其刃之利也。詩取厲取鍛。亦明明分別言之。毛傳亦旣確𢫾云碫石矣。豈許君於此乃忽溷淆之、訓碫爲厲石乎。揆厥所由。由許依傳云碫石也三字爲句。而𠜂複字者乃妄改爲厲字。猶上礜篆下本云礜石也。而𠜂複字者妄改爲毒石。夫碫豈可爲厲、礜豈可槪以毒哉。大抵淺人於複字之不可𠜂者、或𠜂或改。𠜂之則如巂周之去巂、離黃之去離。改之則如碫石之改爲厲石、䭫首頓首之改爲下首。知𠜂者難。知改者尢難。○或問廣雅何以云碫礪也。曰此自廣雅之誤。廣雅之例。每合異類之相近者爲一。此則異類而迥別者也。○又按上文云。磏、礪石。赤色。據淮南注。礛讀廉氏之廉。淮南礛諸、許作厱諸。然則磏卽厱礛、三字一也。以馬赤白色曰騢、玉小赤曰瑕、海賦瑕石詭暉、蜀都賦吳都賦皆有瑕英、江賦壁立赮駁言之。則厲石赤色名嘏宜矣。磏篆恐當爲碬篆。古本碬碫皆有而致舛譌。如鼎部之𠕪鼏二篆、衣部之袗袀二篆、皆以形似致合爲一字。○又按椎段、古祗用段不用鍛。鍛者、小冶也。凡用鍛爲椎段者、非古。詩之碫石、鄭箋謂可爲段質。許意不如是。許謂此石可段物。故引鄭公孫段字子石。古今物不同。今之無碫石、猶之無砭、砮矣。"
        },
        {
            "explanation": "从石段。段亦聲。",
            "note": "各本作从石叚聲四字。今正。會意兼形聲也。殳部曰。段、椎物也。丁亂切。故爲會意。碫都亂切。十四部。"
        },
        {
            "explanation": "春秋傳。",
            "note": "舊有曰字。今𠜂正。"
        },
        {
            "explanation": "鄭公孫段字子石。",
            "note": "段各本作碫。乎加切。繆甚矣。而改爲碫字者、恐亦尙未是。葢此引經說字之例。舉公孫段字子石、以證碫之从段石會意也。春秋傳多古文。段者、碫之古文也。"
        }
    ],
    "indexes": [
        "碬"
    ]
}