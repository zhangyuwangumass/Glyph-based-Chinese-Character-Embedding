{
    "id": 6954,
    "wordhead": "潼",
    "explanation": "水。出廣漢梓潼北界，南入墊江。从水童聲。",
    "volume": "11",
    "radical": "水",
    "pronunciation": "徒紅切",
    "variants": [],
    "seal_character": "泌",
    "pinyin": "tong",
    "pinyin_full": "tónɡ",
    "components": [
        "水",
        "童"
    ],
    "xuan_note": "",
    "kai_note": "",
    "duan_notes": [
        {
            "explanation": "潼水。出廣漢梓潼北畍。南入褺江。",
            "note": "褺各本作墊。今正。廣漢郡梓潼、前後二志同。前志曰。樟潼五婦山、馳水所出。南入涪。行五百五十里。應劭注云。潼水所出。南入墊江。水經曰。樟潼水出其縣北畍。西南入於涪。又西南至小廣魏南。入於墊江。按馳水、潼水、梓潼水異名同實。五婦山卽今四川保寧府劒州州西北五十里之五子山。今劒州及綿州之梓潼縣、葢漢梓潼地。潼水出五子山之西大山。東南流、經今梓潼縣。又經潼川府之鹽亭縣。又至射洪縣東南之獨坐山。入涪江。今謂之潼江、射江、瀰江。許云南入褺江。卽謂今射洪東南入涪江。涪江下流至重慶府之合州、合嘉陵江也。漢志墊江、應劭音徒浹反。孟康音重曡之曡。許書衣部云褺、重衣也。巴郡有褺江縣。此縣爲嘉陵江、渠江、涪江會合之地。水如衣之重複。故曰褺江。其字音曡。淺人乃譌作昏墊之墊。觀應、孟之音。則知漢書字固從衣也。云入褺江者、其縣其水通名也。今四川忠州之墊江縣、則漢巴郡臨江縣地。與漢褺江相歫甚遠。○又按涪下曰南入漢者、言至褺江而入西漢水也。潼下曰南入褺江者、言入西漢水𡉈褺江境也。錯見互相足。○又按地理志、水經之羌水下。合白水。又合西漢水。卽今四川保寧府昭化縣城北合嘉陵江之白水也。羌水亦謂之墊江者、葢昔人以其委名其源。魏書吐谷渾阿豺登其國西彊山。觀墊江源。今洮州衞西南三百四十里西嵹山。羌水所出。"
        },
        {
            "explanation": "从水。童聲。",
            "note": "徒紅切。九部。"
        }
    ],
    "indexes": [
        "潼"
    ]
}