{
    "id": 323,
    "wordhead": "苦",
    "explanation": "大苦，苓也。从艸古聲。",
    "volume": "01",
    "radical": "艸",
    "pronunciation": "康杜切",
    "variants": [],
    "seal_character": "佷",
    "pinyin": "ku",
    "pinyin_full": "kǔ",
    "components": [
        "古",
        "艸"
    ],
    "xuan_note": "",
    "kai_note": "",
    "duan_notes": [
        {
            "explanation": "大苦、",
            "note": "逗。"
        },
        {
            "explanation": "苓也。",
            "note": "見邶風、唐風毛傳。釋艸苓作蘦。孫炎注云。今甘艸也。按說文苷字解云甘艸矣。倘甘艸又名大苦、又名苓。則何以不類列而割分異處乎。且此云大苦、苓也。中隔百數十字又出蘦篆云大苦也。此苓必改爲蘦而後畫一。卽畫一之。又何以不類列也。攷周時音韵。凡令聲皆在十二部。今之眞臻先也。凡霝聲皆在十一部。今之庚耕淸靑也。𥳑兮、苓與榛人韵。采苓、苓與顚韵。倘改作蘦則爲合音而非本韵。然則釋艸作蘦、不若毛詩爲善。許君𣃔非於苦下襲毛詩。於蘦下襲爾雅。劃分兩處。前後不相顧也。後文蘦篆必淺人據爾雅妄增。而此大苦苓也固不誤。然則大苦卽卷耳與。曰非也。毛傳、爾雅皆云卷耳、苓耳。說文苓篆下必當云苓耳、逗卷耳也。今本必淺人刪其苓耳字。卷耳自名苓耳。非名苓。凡合二字爲名者、不可刪其一字以同於他物。如單云蘭非芄蘭、單云葵非鳧葵是也。此大苦𣃔非苓耳。而苦篆苓篆不類廁、又其證也。然則大苦何物。曰沈括筆談云。爾雅蘦大苦注云。蔓延生。葉似荷靑。莖赤。此乃黃藥也。其味極苦。謂之大苦。郭云甘草。非也。甘草枝葉全不同。苦爲五味之一。引伸爲勞苦。"
        },
        {
            "explanation": "从艸。古聲。",
            "note": "康杜切。五部。"
        }
    ],
    "indexes": [
        "苦"
    ]
}