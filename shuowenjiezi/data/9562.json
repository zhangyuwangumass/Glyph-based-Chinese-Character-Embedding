{
    "id": 9562,
    "wordhead": "輔",
    "explanation": "人頰車也。从車甫聲。",
    "volume": "14",
    "radical": "車",
    "pronunciation": "扶雨切",
    "variants": [],
    "seal_character": "砛",
    "pinyin": "fu",
    "pinyin_full": "fǔ",
    "components": [
        "車",
        "甫"
    ],
    "xuan_note": "",
    "kai_note": "",
    "duan_notes": [
        {
            "explanation": "春秋傳曰。輔車相依。",
            "note": "凡許書有不言其義徑舉經傳者。如？下云詞之？矣、鶴下云鶴鳴九皋聲聞于天、艴下云色艴如也、絢下云詩云素以爲絢兮之類是也。此引春秋傳僖公五年文。不言輔義者、義已具於傳文矣。小雅正月曰。其車旣載。乃棄爾輔。傳曰。大車旣載。又棄其輔也。無棄爾輔。員于爾輻。傳曰。員、益也。正義云。大車、牛車也。爲車不言从輔。此云棄輔、則輔是可解脫之物。葢如今人縛杖於輻以防輔車也。今按呂覽權勳篇曰。宫之奇諫虞公曰。虞之與虢也。若車之有輔也。車依輔。輔亦依車。虞虢之勢是也。此卽詩無棄爾輔之說也。合詩與左傳則車之有輔信矣。引申之義爲凡相助之偁。今則借義行而本義廢。尠有知輔爲車之一物者矣。人部曰。俌、輔也。以引申之義釋本義也。今則本字廢而借字行矣。面部曰。䩉頰車也。面䩉自有本字。周易作輔、亦字之叚借也。今亦本字廢而借字行矣。春秋傳輔車相依、許廁之於此者、所以說輔之本義也。所以說左氏也。謂輔與車必相依倚也。他家說左者以頰與牙車釋之。乃因下文之唇齒而傅會耳。固不若許說之善也。"
        },
        {
            "explanation": "从車。甫聲。",
            "note": "扶雨切。五部。"
        },
        {
            "explanation": "人頰車也。",
            "note": "小徐本箸此四字於甫聲下。與上文意不相應。又無一曰二字以别爲一義。知淺人𡚶謂引傳未詮而增之也。面部旣有䩉頰也之文。則必不用借義爲本義矣。若大徐本移輔篆於部末。解曰。人頰車也。从車、甫聲。而無春秋傳曰輔車相依八字。輔非眞車上物。廁末似合許例。然無解於面部業有䩉篆也。校許宜刪去四字。"
        }
    ],
    "indexes": [
        "辅",
        "輔"
    ]
}