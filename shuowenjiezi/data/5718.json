{
    "id": 5718,
    "wordhead": "髺",
    "explanation": "潔髮也。从髟𠯑聲。",
    "volume": "09",
    "radical": "髟",
    "pronunciation": "古活切",
    "variants": [],
    "seal_character": "杰",
    "pinyin": "kuo",
    "pinyin_full": "kuò",
    "components": [
        "髟"
    ],
    "xuan_note": "",
    "kai_note": "",
    "duan_notes": [
        {
            "explanation": "絜髮也。",
            "note": "絜各本譌作潔。今依玉篇、韵會正。絜、麻一耑也。引伸爲圍束之偁。絜髮指束髮也。按士䘮禮主人髺髮。戴記作括髮。謂小斂訖、去纚爲露髻也。婦人之髽亦是去纚而髻。與男子之髺髮相等。則髺爲凶禮矣。然許於髽曰䘮髻、於髺不云䘮髻者、髺髮猶云束髮。內則䘮服之總、深衣之束髮、士䘮禮之鬠、同爲一事。鬠卽髺字之異者。髺非䘮服之專偁也。故士䘮禮之用組。以組束髮也。深衣之用錦。以錦束髮也。䘮服小記之始死括髮以麻。以麻束髮也。䘮服之布總。以布束髮也。其他縞總、素總。以縞、素束髮也。是皆得謂之髺。非凶禮之專辭也。士䘮禮注曰。髺古文作括。鬠古文作括。禮經髺髮、戴禮皆作括髮。則用古文與。周禮注引鬠用組、作𢶒。"
        },
        {
            "explanation": "从髟。𠯑聲。",
            "note": "古活切。十五部。"
        }
    ],
    "indexes": [
        "髺"
    ]
}