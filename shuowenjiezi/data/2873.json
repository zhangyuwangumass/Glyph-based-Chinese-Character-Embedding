{
    "id": 2873,
    "wordhead": "籒",
    "explanation": "讀書也。从竹㩅聲。《春秋傳》曰“卜籒”云。",
    "volume": "05",
    "radical": "竹",
    "pronunciation": "直又切",
    "variants": [],
    "seal_character": "嫠",
    "pinyin": "zhou",
    "pinyin_full": "zhòu",
    "components": [
        "竹"
    ],
    "xuan_note": "",
    "kai_note": "",
    "duan_notes": [
        {
            "explanation": "讀書也。",
            "note": "言部曰。讀、籒書也。敘目曰。尉律。學僮十七已上始試。諷籒書九千字。乃得爲吏。試字句絶。諷籒連文。謂諷誦而抽釋之。滿九千字皆得六書之𢫾。乃得爲吏也。此籒字之本義。經傳尟用。周宣王時大史以爲名。因以名所箸大篆曰籒文。迄今學者絶少知其本義者。故於讀下籒書改爲誦書。於敘目釋爲籒文九千字。重悂貤繆。可勝歎哉。毛傳曰。讀抽也。方言曰。抽、讀也。抽皆籒之假借。籒者、抽也。讀者、續也。抽引其緒相續而不竆也。亦假紬字爲之。大史公自序。紬史記石室金匱之書。如淳云。抽徹舊書故事而次述之也。亦借繇字爲之。春秋傳卜筮繇辭。今皆作繇。又俗作繇。據許則作籒。服虔曰。繇、抽也。抽出吉凶也。"
        },
        {
            "explanation": "从竹。㩅聲。",
            "note": "此形聲包會意。直又切。三部。"
        },
        {
            "explanation": "春秋傳曰。卜籒云。",
            "note": "左傳卜筮。皆云繇。此言卜以該筮也。"
        }
    ],
    "indexes": [
        "籒"
    ]
}