{
    "id": 4226,
    "wordhead": "㬎",
    "explanation": "衆微杪也。从日中視絲。古文以爲顯字。或曰衆口皃。讀若唫唫。或以爲繭；繭者，絮中往往有小繭也。",
    "volume": "07",
    "radical": "日",
    "pronunciation": "五合切",
    "variants": [],
    "seal_character": "惞",
    "pinyin": "xian",
    "pinyin_full": "xiǎn",
    "components": [
        "日",
        "絲"
    ],
    "xuan_note": "",
    "kai_note": "",
    "duan_notes": [
        {
            "explanation": "衆微杪也。从日中視絲。",
            "note": "此九字廣韵作衆明也、微妙也、从日中視絲十一字。疑當作衆明也、从日中見絲、絲𢼸眇也。𢼸者今之微字。眇者今之妙字。玉篇亦作妙。日中視絲。衆明察及微妙之意。"
        },
        {
            "explanation": "古文㠯爲顯字。",
            "note": "顯爲頭明飾。㬎爲日中見微妙。則經傳顯字皆當作㬎。㬎者本義。顯者叚借。載籍旣皆作顯。乃謂古文作㬎爲叚借矣。故曰古文以爲顯字。頁部顯下曰。从頁、㬎聲。是則㬎之讀如顯可知。呼典切。"
        },
        {
            "explanation": "或曰衆口皃。讀若唫唫。",
            "note": "此別一義也。讀若唫唫當作讀若口唫之唫。轉寫譌奪耳。巨錦切。○集韵不得其句。乃於寢韵云。㬎者、絮中小繭。渠飲切。"
        },
        {
            "explanation": "或㠯爲繭。",
            "note": "句。謂或用爲繭字也。其字从絲。故或用爲繭字。"
        },
        {
            "explanation": "繭者、絮中往往有小繭也。",
            "note": "蒙繭而釋之。必釋之者、此繭不同系部訓蠶衣之繭也。亦蠶衣之義之引伸也。釋名云。繭者、幕也。貧者著（音褚𧚌衣也）衣可以幕絡絮也。或謂之牽離。煑熟爛牽引使離散如綿然也。牽離卽系部之繫𦃇。繫𦃇一名惡絮。繫、牽奚切。𦃇、郎兮切。與牽離爲一語之轉。絓字下亦云繭滓也。一名絓頭。一名牽離。按此益繅絲之餘滓。亦可𧚌衣。而中有纇結。故云絮中歷歷有小繭。繭之言結也。釋名則謂可以煑爛牽引冪之絮外。說無不合。以㬎爲此繭。則㬎古典切。七部。○已上三義。畫然三音。大徐總曰五合切。非也。惟第二義讀若唫也。故溼水字从之爲聲。"
        }
    ],
    "indexes": [
        "㬎"
    ]
}