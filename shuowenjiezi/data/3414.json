{
    "id": 3414,
    "wordhead": "桂",
    "explanation": "江南木，百藥之長。从木圭聲。",
    "volume": "06",
    "radical": "木",
    "pronunciation": "古惠切",
    "variants": [],
    "seal_character": "嵶",
    "pinyin": "gui",
    "pinyin_full": "ɡuì",
    "components": [
        "木",
        "圭"
    ],
    "xuan_note": "",
    "kai_note": "",
    "duan_notes": [
        {
            "explanation": "江南木。",
            "note": "本艸曰。桂生桂陽。牡桂生南海山谷。箘桂生交趾、桂林山谷。"
        },
        {
            "explanation": "百藥之長。",
            "note": "本艸經木部上品首列牡桂、箘桂。箘桂味辛溫。主百病。養精神。和顔色。爲諸藥先聘通使。故許云百藥之長。檀弓、内則皆薑桂竝言。劉逵引本艸經正文曰。箘桂、圓如竹。出交趾。然則其樹正圓如竹。故名箘桂。今本艸云。無骨。正圓如竹。不系之正文。無骨、葢謂空心也。左思賦。邛竹緣嶺。箘桂臨崖。正以竹之實中者與桂之虛中者反對也。"
        },
        {
            "explanation": "从木。圭聲。",
            "note": "古惠切。十六部。"
        }
    ],
    "indexes": [
        "桂"
    ]
}