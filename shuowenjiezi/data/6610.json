{
    "id": 6610,
    "wordhead": "懿",
    "explanation": "專久而美也。从壹，从恣省聲。",
    "volume": "10",
    "radical": "壹",
    "pronunciation": "乙冀切",
    "variants": [],
    "seal_character": "歒",
    "pinyin": "yi",
    "pinyin_full": "yì",
    "components": [
        "壹",
        "恣"
    ],
    "xuan_note": "",
    "kai_note": "",
    "duan_notes": [
        {
            "explanation": "嫥久而美也。",
            "note": "嫥者、壹也。釋詁、詩烝民傳皆曰。懿、美也。周書謚法曰。柔克爲懿。温柔聖善曰懿。許益之以專久者、爲其字从壹也。專壹而後可久。可久而後美。小爾雅及楚辭注。懿、深也。詩七月傳曰。懿、深筐也。深卽專壹之意也。"
        },
        {
            "explanation": "从𡔹。从恣省聲。",
            "note": "从恣省聲四字、葢或淺人所改竄。當作从心、从欠、壹亦聲。从心从欠、所謂持其志、無暴其氣。美在其中而暢於四支也。壹亦聲者、國語衞武公作懿戒以自儆。韋注懿讀曰抑。大雅之抑詩也。大雅。懿厥哲婦。箋云。有所痛傷之聲也。金縢對曰信懿。馬云。猶噫也。小雅。抑此皇父。箋云、抑之言噫。古懿抑同用。懿抑壹三字同音。可證。古音讀如一。十二部。今乙冀切。"
        }
    ],
    "indexes": [
        "懿"
    ]
}