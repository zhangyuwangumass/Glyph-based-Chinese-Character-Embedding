{
    "id": 9554,
    "wordhead": "輂",
    "explanation": "大車駕馬也。从車共聲。",
    "volume": "14",
    "radical": "車",
    "pronunciation": "居玉切",
    "variants": [],
    "seal_character": "砓",
    "pinyin": "ju",
    "pinyin_full": "jú",
    "components": [
        "共",
        "車"
    ],
    "xuan_note": "",
    "kai_note": "",
    "duan_notes": [
        {
            "explanation": "大車駕馬者也。",
            "note": "者字今補。小司徒。正治輂輦。注曰。輂、駕馬。所以載任器。與許說同。云大車駕馬者、言者以别於駕牛也。古大車多駕牛。其駕馬者則謂之輂。按左氏傳。陳畚梮。梮者、土轝。漢五行志作輂。是梮乃輂之或字也。史河渠書。山行卽橋。一作檋。夏本紀正作檋。漢溝洫志作山行則梮。韋昭曰。梮、木器。如今𨏮牀。人舉以行也。然則周禮輂之制。四方如車之輿。故曰轝。或作𨏮。或駕馬、或人舉皆宜。用之徙土、則謂之土轝。卽公羊之筍。史記之箯輿也。用之舁人、則謂之橋。橋卽漢書輿轎而越嶺之轎字也。左氏正義謂梮字从手。其說非是。禮經輁軸。輁卽輂字之異者。注云。輁狀如長牀是也。夏禹四載乗輂。葢亦馬引之。不然。何以云桀始乗人車。攷古者所當辯也。"
        },
        {
            "explanation": "从車。共聲。",
            "note": "居玉切。按共聲古音在九部。士喪禮輁九勇反是也。淺人不知爲同字。"
        }
    ],
    "indexes": [
        "輂"
    ]
}