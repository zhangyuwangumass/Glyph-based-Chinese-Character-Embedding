{
    "id": 4284,
    "wordhead": "冥",
    "explanation": "幽也。从日从六， 冖聲。日數十。十六日而月始虧幽也。凡冥之屬皆从冥。",
    "volume": "07",
    "radical": "冥",
    "pronunciation": "莫經切",
    "variants": [],
    "seal_character": "愠",
    "pinyin": "ming",
    "pinyin_full": "mínɡ",
    "components": [
        "六",
        "日",
        "冖"
    ],
    "xuan_note": "",
    "kai_note": "",
    "duan_notes": [
        {
            "explanation": "窈也。",
            "note": "窈各本作幽。唐玄應同。而李善思玄賦、歎逝賦陶淵明赴假還江陵詩三注皆作窈。許書多宗爾雅、毛傳。釋言曰。冥、窈也。孫炎云。深闇之窈也。郭本作幼。釋云。幼稚者多冥昧。頗紆洄。小雅斯干傳曰。正、長也。冥、窈也。正謂宫室之寬長深窈處。王肅本作幼。其說以人之長幼對文。與下君子攸寧不相屬。然則三者互相證。知皆當作窈。穴部曰。窈、深遠也。窈與杳音義同。故杳之訓曰冥也。莫之訓曰日且冥也。昏之訓曰日冥也。鄭箋斯干曰。正晝也。冥夜也。引伸爲凡闇昧之偁。"
        },
        {
            "explanation": "从日六。从冖。",
            "note": "从冖各本作冖聲。下文曰冖亦聲。則此衹當云从冖矣。冖者、覆也。覆其上則窈冥。"
        },
        {
            "explanation": "日數十。十六日而月始虧。冥也。",
            "note": "冥各本作幽。今依玄應本。冥也二字當作冥之意也四字。此釋从日六之義也。日之數十。昭五年左傳文。謂甲至癸也。歷十日復加六日而月始虧。是冥之意。故从日六。"
        },
        {
            "explanation": "冖亦聲。",
            "note": "亦字舊奪。依小徐說補。冖今音莫狄切。鼎葢之鼏用爲聲。䖵部𧖅又用鼏爲聲。冥在十一部。莫經切。以雙聲爲聲也。"
        }
    ],
    "indexes": [
        "冥"
    ]
}