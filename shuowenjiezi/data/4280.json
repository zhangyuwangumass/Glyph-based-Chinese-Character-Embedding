{
    "id": 4280,
    "wordhead": "旄",
    "explanation": "幢也。从㫃从毛，毛亦聲。",
    "volume": "07",
    "radical": "㫃",
    "pronunciation": "莫袍切",
    "variants": [],
    "seal_character": "愛",
    "pinyin": "mao",
    "pinyin_full": "máo",
    "components": [
        "毛"
    ],
    "xuan_note": "",
    "kai_note": "",
    "duan_notes": [
        {
            "explanation": "幢也。",
            "note": "劉熙曰。幢、童也。其皃童童也。廣雅曰。幢謂之𦒛。爾雅曰。翢、𦇨也。毛傳曰。翿者、𦇨也。翳也。羽部曰。𦒇者、翳也。所以舞也。人部曰。儔者、翳也。按或用羽。或用氂牛尾。或兼用二者。翢儔翿實一字。𦇨俗作纛。亦卽𦒇字。爾雅、毛傳皆以今字釋古字耳。幢亦卽𦒇字。古𢏚聲、周聲與童聲轉移。如詩以調韵同、漢縣鮦陽讀如紂之比。其始衹有𦒇字。繼乃有𦇨。繼乃有幢。皆後出。故許書不列𦇨幢二篆。此釋旄必云幢、不云𦒇者。𦒇嫌舞者所持。旄是旌旗之名。漢之羽葆幢。以氂牛尾爲之。如斗。在乘輿左騑馬頭上。用此知古以犛牛尾注竿首。如斗童童然。故詩言干旄、言建旄、言設旄。有旄則亦有羽。羽或全或析。言旄不言羽者舉一以晐。二其字从㫃从毛。亦舉一以晐二也。以犛牛尾注旗竿。故謂此旗爲旄。因而謂犛牛尾曰旄。謂犛牛曰旄牛。名之相因者也。禹貢㒳言羽旄。周禮旄人、旄舞。皆謂犛牛尾曰旄也。"
        },
        {
            "explanation": "从㫃。毛聲。",
            "note": "舉形聲包會意。莫袍切。二部。"
        }
    ],
    "indexes": [
        "旄"
    ]
}