{
    "id": 4411,
    "wordhead": "稭",
    "explanation": "禾稾去其皮，祭天以爲席。从禾皆聲。",
    "volume": "07",
    "radical": "禾",
    "pronunciation": "古黠切",
    "variants": [],
    "seal_character": "憽",
    "pinyin": "jia",
    "pinyin_full": "jiá",
    "components": [
        "皆",
        "禾"
    ],
    "xuan_note": "",
    "kai_note": "",
    "duan_notes": [
        {
            "explanation": "禾稾去其皮。祭天㠯爲席也。",
            "note": "禮器曰。莞簟之安而稾鞂之設。鄭注。穗去實曰鞂。引禹貢三百里納鞂服。禹貢釋文。秸本或作稭。然則稭秸鞂三形同。又或作䕸。亦同。謂禾莖旣刈之。上去其穗。外去其皮。存其淨莖。是曰稭。鄭云穗去實。猶云穎去穗也。穎謂莖之近穗者。鄭注禹貢云。銍謂刈穗𣃔去稾也。稭又去其穎也。是謂下𢧵爲稾。近穗爲穎。故三百里納秸者、不惟去稾。又去穎而納穗。其注禮器云。穗去實者。正謂去穗用近穗之穎。與許云稾去皮者少異。許云稾者、兼穎而言。言稾得兼穎。言穎不兼稾也。"
        },
        {
            "explanation": "从禾。皆聲。",
            "note": "古黠切。十五部。"
        }
    ],
    "indexes": [
        "稭"
    ]
}