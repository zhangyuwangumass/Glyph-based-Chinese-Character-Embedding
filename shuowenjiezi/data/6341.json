{
    "id": 6341,
    "wordhead": "猶",
    "explanation": "玃屬。从犬酋聲。一曰隴西謂犬子爲猷。",
    "volume": "10",
    "radical": "犬",
    "pronunciation": "以周切",
    "variants": [],
    "seal_character": "樦",
    "pinyin": "you",
    "pinyin_full": "yóu",
    "components": [
        "犬",
        "酋"
    ],
    "xuan_note": "",
    "kai_note": "",
    "duan_notes": [
        {
            "explanation": "玃屬。",
            "note": "釋獸曰。猶如麂。善登木。許所說謂此也。曲禮曰。使民決嫌疑。定猶豫。正義云。說文。猶、玃屬。豫、𧰼屬。此二獸皆進退多疑。人多疑惑者似之。故謂之猶豫。按古有以聲不以義者。如猶豫雙聲。亦作猶與。亦作冘豫。皆遲疑之皃。老子。豫兮如冬涉川。猶兮若畏四鄰。離騷。心猶豫而狐疑。以猶豫二字皃其狐疑耳。李善注洛神賦乃以猶獸多豫、狐獸多疑對說。王逸注離騷絶不如此。禮記正義則又以猶與豫二獸對說。皆郢書燕說也。如九歌君不行兮夷猶。王逸卽以猶豫解之。要亦是雙聲字。春秋經猶三望、猶朝于廟、猶繹今。謂可已而不已者曰猶。卽猶豫、夷猶之意也。釋詁曰。猷、謀也。釋言曰。猷、圖也。召南傳曰。猶、若也。說文。圖者、畫也。計難也。謀者、慮難也。圖謀必酷肖其事而後有濟。故圖也、謀也、若也爲一義。周禮。以猶鬼神示之居。猶者、圖畫也。是則皆從遲疑鄭重之意引伸之。魏風毛傳。猷、可也。可之義與庶幾相近。庶幾與今語猶者相近也。釋詁又曰。猷、道也。以與由音同。秩秩大猷、漢書作大繇可證。釋詁又云。猷、巳也。謂巳然之䛐。亦卽猶三望之類也。"
        },
        {
            "explanation": "从犬。酋聲。",
            "note": "以周切。三部。今字分猷謀字犬在右。語助字犬在左。經典絕無此例。"
        },
        {
            "explanation": "一曰隴西謂犬子爲猶。",
            "note": "此別一義。益證从犬之意。"
        }
    ],
    "indexes": [
        "犹",
        "猶"
    ]
}