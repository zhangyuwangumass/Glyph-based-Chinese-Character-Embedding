{
    "id": 4374,
    "wordhead": "稻",
    "explanation": "稌也。从禾舀聲。",
    "volume": "07",
    "radical": "禾",
    "pronunciation": "徒皓切",
    "variants": [],
    "seal_character": "憓",
    "pinyin": "dao",
    "pinyin_full": "dào",
    "components": [
        "禾",
        "舀"
    ],
    "xuan_note": "",
    "kai_note": "",
    "duan_notes": [
        {
            "explanation": "稌也。",
            "note": "今俗㮣謂黏者不黏者。未去穅曰稻。稬稻、秈稻、秔稻皆未去穅之偁也。旣去穅則曰稬米、曰秈米、曰秔米。古謂黏者爲稻。謂黏米爲稻。九穀攷曰。七月詩。十月穫稻。爲此春酒。月令。乃命大酋。秫稻必齊。內則、襍記並有稻醴。左傳。進稻醴粱糗。是以稻爲黏者之名。黏者以釀也。內則。糝酏用稻米。籩人職之餌餈。注亦以爲用稻米。皆取其黏耳。而食醫之職。牛宜稌。鄭司農說稌、稉也。是又以稉釋稻。稉其不黏者也。孔子曰。食夫稻。亦不必專指黏者言。職方氏揚荆諸州亦但云其穀宜稻。吾是以知稌稻之爲大名也。玉裁謂。稻其渾言之偁。秔與稻對爲析言之偁。稻宜水。故周禮稻人掌稼下地。"
        },
        {
            "explanation": "从禾。舀聲。",
            "note": "徒晧切。古音在三部。"
        }
    ],
    "indexes": [
        "稻"
    ]
}