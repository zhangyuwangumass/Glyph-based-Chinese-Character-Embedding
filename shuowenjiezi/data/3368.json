{
    "id": 3368,
    "wordhead": "韠",
    "explanation": "韍也。所以蔽前，以韋。下廣二尺，上廣一尺，其頸五寸。一命縕韠，再命赤韠。从韋畢聲。",
    "volume": "05",
    "radical": "韋",
    "pronunciation": "卑吉切",
    "variants": [],
    "seal_character": "嵀",
    "pinyin": "bi",
    "pinyin_full": "bì",
    "components": [
        "韋",
        "畢"
    ],
    "xuan_note": "",
    "kai_note": "",
    "duan_notes": [
        {
            "explanation": "韍也。",
            "note": "巿部曰。韠也。巿、小篆作韍。"
        },
        {
            "explanation": "所㠯蔽前者。",
            "note": "鄭注禮曰。古者佃漁而食之。衣其皮。先知蔽前。後知蔽後。後王易之以布帛。而獨存其蔽前者。不忘本也。按韠之言蔽也。韍之言亦蔽也。"
        },
        {
            "explanation": "㠯韋。",
            "note": "故从韋。"
        },
        {
            "explanation": "下廣二尺。上廣一尺。其頸五寸。",
            "note": "記玉藻文也。玉藻曰。韠、下廣二尺。上廣一尺。長三尺。其頸五寸。襍記云。會去上五寸。會謂頸下縫也。會巳上長五寸。卽所謂其頸長五寸也。又云。紕以爵韋六寸。不至下五寸。謂頸五寸之下。下五寸之上。中長二尺。㒳邊皆紕以爵韋。左右各廣三寸也。又云。下五寸純以素。謂下五寸緣以生帛也。鄭云。其頸五寸。其緣當亦用爵韋。"
        },
        {
            "explanation": "一命縕韠。再命赤韠。",
            "note": "玉藻曰。一命縕韍幽衡。再命赤韍幽衡。三命赤韍葱衡。鄭云。尊祭服。故變韠言韍。又云。元端服稱韠。玄冕爵弁服之韠稱韍。然則韠韍同物。殊其名耳。許於此言一命縕韠。再命赤韠。於巿下言天子朱巿。諸侯赤巿。大夫赤巿葱衡。許意卑者偁韠。尊者偁韍。說與鄭少異。縕者、赤黃之閒色。所謂韎也。縓之假借字也。"
        },
        {
            "explanation": "从韋。畢聲。",
            "note": "卑吉切。十二部。"
        }
    ],
    "indexes": [
        "韠"
    ]
}