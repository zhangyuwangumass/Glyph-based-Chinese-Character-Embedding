{
    "id": 6357,
    "wordhead": "㺇",
    "explanation": "司空也。从㹜𦣞聲。復說獄司空。",
    "volume": "10",
    "radical": "㹜",
    "pronunciation": "息兹切",
    "variants": [],
    "seal_character": "樷",
    "pinyin": "si",
    "pinyin_full": "sī",
    "components": [],
    "xuan_note": "",
    "kai_note": "",
    "duan_notes": [
        {
            "explanation": "司空也。",
            "note": "此空字衍。司者今之伺字。以司釋㺇。以曡韵爲訓也。許書無伺字。以司爲之。玉篇㺇注云。察也。今作伺、覗。按希馮直以㺇爲伺、覗之古字。葢用許說也。其字从㹜。葢謂㒳犬吠守、伺察之意。"
        },
        {
            "explanation": "从㹜。𦣞聲。",
            "note": "息茲切。一部。司事者必𦣞動有言。形聲中有會意。后、司字亦从口也。"
        },
        {
            "explanation": "復說獄司空。",
            "note": "此句上有奪字。某復者、姓名也。某復說獄司空曰㺇。別一義也。周禮司救役諸司空注。如漢法城旦、舂、鬼薪、白粲之類。儒林列傳。大后怒曰。安得司空城旦書乎。徐廣曰。司空、掌𠛬徒之官也。如淳說。都司空主罪人。應劭漢官儀曰。綏和元年。罷御史大夫官。法周制。初置司空。議者又以縣道官有獄司空。故覆加大爲大司空。是則漢時有都司空、有獄司空。皆主罪人。皆有治獄之責。以其辨獄也。故从㹜。㹜者、獄之省。"
        }
    ],
    "indexes": [
        "㺇"
    ]
}