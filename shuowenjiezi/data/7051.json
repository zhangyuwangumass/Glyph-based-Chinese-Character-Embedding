{
    "id": 7051,
    "wordhead": "浯",
    "explanation": "水。出琅邪靈門壺山，東北入濰。从水吾聲。",
    "volume": "11",
    "radical": "水",
    "pronunciation": "五乎切",
    "variants": [],
    "seal_character": "洰",
    "pinyin": "wu",
    "pinyin_full": "wú",
    "components": [
        "水",
        "吾"
    ],
    "xuan_note": "",
    "kai_note": "",
    "duan_notes": [
        {
            "explanation": "浯水。出琅邪靈門壷山。東北入濰。",
            "note": "琅邪郡靈門、見前志。今山東沂州府莒州州北百二十里有靈門城。前志靈門下曰。壷山、浯水所出。東北入淮。淮當作維。字之誤也。水經注曰。濰水、又北逕平昌縣故城東。又北浯水注之。水出浯山。世謂之巨平山。許愼言水出靈門山。世謂之浯汶矣。其水東北逕姑幕縣故城東。又東北逕平昌縣故城北。又東北流、注於濰水。今浯水自莒州流入渚城縣畍。東北流、逕安丘縣東南入濰水。"
        },
        {
            "explanation": "从水。吾聲。",
            "note": "五乎切。五部。"
        }
    ],
    "indexes": [
        "浯"
    ]
}