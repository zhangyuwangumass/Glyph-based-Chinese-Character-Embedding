{
    "id": 338,
    "wordhead": "莙",
    "explanation": "井藻也。从艸君聲。讀若威。",
    "volume": "01",
    "radical": "艸",
    "pronunciation": "渠殞切",
    "variants": [],
    "seal_character": "來",
    "pinyin": "jun",
    "pinyin_full": "jùn",
    "components": [
        "艸",
        "君"
    ],
    "xuan_note": "",
    "kai_note": "",
    "duan_notes": [
        {
            "explanation": "牛藻也。",
            "note": "見釋艸。按藻之大者曰牛藻。凡艸類之大者多曰牛曰馬。郭云。江東呼馬薻矣。陸機云。藻二種。一種葉如雞蘇。莖大如箸。長四五尺。一種莖大如釵股。葉如蓬。謂之聚藻。扶風人謂之藻。聚爲發聲也。牛藻當是葉如雞蘇者。但析言則有別。統言則皆謂之藻。亦皆謂之莙。顏氏家訓云。莙艸細。細葉蓬茸水中。一節長數寸。細茸如絲。圓繞可愛。東宮舊事所云六色罽䋿者。凡寸𣃔五色絲。橫著線股閒。繞之以象莙艸。用以飾物。卽名爲莙。於時當縛六色罽。作此莙以飾緄帶。張敞因造糸㫄畏耳。據此、則莖如釵股者亦謂之莙也。"
        },
        {
            "explanation": "从艸。君聲。讀若威。",
            "note": "渠殞切。十三部。按君聲而讀若威。此由十三部轉入十五部。張敞之變爲䋿。䋿音隈。說文音隱之音塢瑰反。字林窘亦音巨畏反。皆是也。唐韵渠殞切。則不違本部。地有南北。時有古今。語言不同之故。竊疑左傳薀藻卽莙字。薀與藻爲二。猶筐與筥、錡與釡皆爲二也。"
        }
    ],
    "indexes": [
        "莙"
    ]
}