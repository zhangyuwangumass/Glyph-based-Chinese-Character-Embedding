{
    "id": 43,
    "wordhead": "禘",
    "explanation": "諦祭也。从示帝聲。《周禮》曰：“五歲一禘。”",
    "volume": "01",
    "radical": "示",
    "pronunciation": "特計切",
    "variants": [],
    "seal_character": "丹",
    "pinyin": "di",
    "pinyin_full": "dì",
    "components": [
        "示",
        "帝"
    ],
    "xuan_note": "",
    "kai_note": "",
    "duan_notes": [
        {
            "explanation": "諦祭也。",
            "note": "言部曰。諦者、審也。諦祭者、祭之審諦者也。何言乎審諦。自來說者皆云審諦昭穆也。諦有三。有時諦。有殷禘。有大禘。時禘者。王制春曰礿、夏曰禘、秋曰嘗、冬曰蒸、是也。夏商之禮也。殷禘者。周春祠、夏禴、卽礿字秋嘗、冬蒸。以禘爲殷祭。殷者、盛也。禘與祫皆合羣廟之主祭於大祖廟也。大禘者。大傳、小記皆曰王者禘其祖之所自出。以其祖配之。謂王者之先祖皆感大微五帝之精以生。皆用正歲之正月郊祭之。孝經郊祀后稷以配天。配靈威仰也。毛詩言禘者二。曰雝、禘大祖也。大祖謂文王。此言殷祭也。曰長發、大禘也。此言商郊祭感生帝汁光紀以玄王配也。云大禘者、葢謂其事大於宗廟之禘。春秋經言諸矦之禮。僖八年禘于太廟。太廟謂周公廟。魯之太祖也。天子宗廟之禘。亦以尊太祖。此正禮也。其他經言吉禘于莊公。傳之禘於武公、禘於襄公、禘於僖公。皆專祭一公。僭用禘名。非成王賜魯重祭、周公得用禘禮之意也。昭穆固有定。曷爲審諦而定之也。禘必羣廟之主皆合食。恐有如夏父弗忌之逆祀亂昭穆者。則順祀之也。天子諸矦之禮。兄弟或相爲後。諸父諸子或相爲後。祖行孫行或相爲後。必後之者與所後者爲昭穆。所後者昭則後之者穆。所後者穆則後之者昭。而不與族人同昭穆。以重噐授受爲昭穆。不以世系蟬聮爲昭穆也。故曰宗廟之禮所以序昭穆也。宗廟之禮謂禘祭也。禘之說大亂於唐之陸淳、趙匡。後儒襲之。不可以不正。"
        },
        {
            "explanation": "从示。帝聲。",
            "note": "特計切。十六部。"
        },
        {
            "explanation": "周禮曰。五歲一禘。",
            "note": "五經異義。今春秋公羊說。五年而再殷祭。古春秋左氏說。古者日祭於祖考。月祀於高曾。時享及二祧。歲祫及壇墠。終禘及郊宗石室。許君謹案。叔孫通宗廟有日祭月薦之禮。知自古而然也。三歲一祫。此周禮也。五歲一禘。疑先王之禮也。鄭君駁之曰。三年一祫。五年一禘。百王通義。以爲禮讖云。殷之五年。殷祭亦名禘也。玉裁按。此與公羊五年而再殷祭說正合。今閩縣陳氏恭甫名壽祺云。初學記、藝文類聚引許異義。文有譌脫。當作三歲一祫。五歲一禘。此周禮也。三歲一禘。疑先王之禮也。今脫四字、譌一字。陳說是也。"
        }
    ],
    "indexes": [
        "禘"
    ]
}