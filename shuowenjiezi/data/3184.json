{
    "id": 3184,
    "wordhead": "鬯",
    "explanation": "以秬釀𩰪艸，芬芳攸服，以降神也。从凵，凵，器也；中象米；匕，所以扱之。《易》曰：“不喪匕鬯。”凡鬯之屬皆从鬯。",
    "volume": "05",
    "radical": "鬯",
    "pronunciation": "丑諒切",
    "variants": [],
    "seal_character": "屒",
    "pinyin": "chang",
    "pinyin_full": "chànɡ",
    "components": [
        "匕",
        "凵",
        "米"
    ],
    "xuan_note": "",
    "kai_note": "",
    "duan_notes": [
        {
            "explanation": "㠯𩰤釀𩰪艸。芬芳攸服㠯降神也。",
            "note": "攸服當作條暢。周禮鬯人注、大雅江漢箋皆云芬香條暢。可證也。郊特牲云。周人尙臭。灌用鬯臭。鬱合鬯。臭陰達於淵泉。云鬱合鬯、與下文蕭合黍稷皆謂二物相合也。周禮鬱人職。凡祭祀賓客之祼事。和鬱鬯以實彝而陳之。注云。築鬱金煑之以和鬯酒。按此正所謂鬱合鬯也。鄭注序官鬱人云。鬱鬱金香草。宐以和鬯。注鬯人云。鬯、釀秬爲酒。芬香條暢於上下也。是鬯與鬱之分較然矣。秬釀爲鬯。芳艸築煑爲𩰪。二者攪和之爲𩰪鬯。許說略同。故於鬯言秬釀。於𩰪言芳艸。其鬯下兼言𩰪艸者、於分中見其合。謂用秬釀及築煑之𩰪艸合和之降神。鬯主於秬釀也。故說字形曰。中象米、匕所以扱之。又按江漢傳云。秬、黑黍也。鬯、香草也。築煑合而鬱之曰鬯。此鬱鬯不爲二物。又謂鬯爲香艸。皆與後來許鄭異。攷王度記云。天子以鬯。諸矦以薰。大夫以薰芝。士以蕭。庶人以艾。禮緯云。鬯艸生郊。中矦云。鬯艸生庭。徐氏中論云。煑鬯燒薰以揚其芬。皆謂鬯爲艸名。與毛說合者也。竊謂𩰪者蘊積。鬯者條暢。凡物必蘊積而後條暢。秬釀非不可言𩰪。香艸未嘗不言鬯也。則秬艸二物、固可各兼二名矣。"
        },
        {
            "explanation": "从𠙴。",
            "note": "音袪。"
        },
        {
            "explanation": "𠙴、器也。",
            "note": "𠙴部云𠙴盧飯器。"
        },
        {
            "explanation": "中象米。",
            "note": "謂𠂭也。𠂭卽米字斜書之。"
        },
        {
            "explanation": "匕所㠯扱之。",
            "note": "士冠、士昏禮皆以柶扱醴。柶卽匕也。"
        },
        {
            "explanation": "易曰。不喪匕鬯。",
            "note": "震卦辭。經言鬯者多矣。獨偁此文者。說鬯从匕之意也。與𡫋䕻等字引易同。鬯、丑諒切。十部。"
        }
    ],
    "indexes": [
        "鬯"
    ]
}