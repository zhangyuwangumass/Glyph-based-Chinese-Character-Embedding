{
    "id": 5921,
    "wordhead": "底",
    "explanation": "山居也。一曰下也。从广氐聲。",
    "volume": "09",
    "radical": "广",
    "pronunciation": "都礼切",
    "variants": [],
    "seal_character": "桒",
    "pinyin": "di",
    "pinyin_full": "dǐ",
    "components": [
        "氐",
        "广"
    ],
    "xuan_note": "",
    "kai_note": "",
    "duan_notes": [
        {
            "explanation": "山凥也。",
            "note": "凥各本譌作居。今正。山當作止。字之誤也。字从广、故曰止凥。玉篇曰。底、止也、下也。廣韵曰。底、下也、止也。皆本說文。釋詁曰。底、止也。又曰。底、止、徯、待也。晉語。戾久將疧。注曰。詆、止也。左傳昭元年。勿使有所壅閉湫底。服注。底、止也。杜注。底、滯也。楚語。夫民氣縱則底。底則滯。注曰。底、箸也。按底訓止、與厂部厎訓柔石、引伸之訓致也、至也迥別。俗書多亂之。小雅。伊于胡厎。箋云。厎、至也。俗本多作胡底。"
        },
        {
            "explanation": "一曰下也。",
            "note": "下爲底。上爲葢。今俗語如是。與前一義相足。高唐賦曰。不見其底。虛聞松聲。列子。無底之谷。名曰歸墟。"
        },
        {
            "explanation": "从广。氐聲。",
            "note": "都禮切。十五部。按釋詁。替戾底厎尼定曷遏止也。釋文及唐石經不誤。郭注。厎義見詩傳。謂靡所厎止。伊于胡厎。傳曰。厎、至也。郭又引國語。戾久將底。此爲底字作注也。釋文底音丁禮反。厎音之視反。今薺旨二韵區別亦如是。"
        }
    ],
    "indexes": [
        "底"
    ]
}