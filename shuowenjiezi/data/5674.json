{
    "id": 5674,
    "wordhead": "䭬",
    "explanation": "下首也。从𩠐旨聲。",
    "volume": "09",
    "radical": "首",
    "pronunciation": "康禮切",
    "variants": [],
    "seal_character": "朾",
    "pinyin": "qi",
    "pinyin_full": "qǐ",
    "components": [
        "首",
        "旨"
    ],
    "xuan_note": "",
    "kai_note": "",
    "duan_notes": [
        {
            "explanation": "䭬首也。",
            "note": "三字句。各本作下首也。亦由妄人不知三字句之例而改之。今正。頓首䭫首爲周禮九拜之二大耑。在漢末時。上書言事者必分別其辭。則二者形狀之不同。所用行禮之分別。許時人人知之。故小雅、大雅稽首。毛皆無傳。許亦但曰此篆謂䭫首、此篆謂頓首而巳。周禮䭫首、本又作稽。許沖上書。前作稽首。後作䭫首。恐今之經典轉寫譌亂者多矣。鄭曰。䭫首、句拜頭至地也。頓首、拜頭叩地也。葢䭫首者、拱手至地。頭亦至於地。而顙不必觸地。與頓首之必以顙叩地異矣。䭫首者、稽遲其首也。頓首亦曰䭫顙。䭫顙者、稽遲其顙也。此吉凶之大辨也。今人作名刺必曰頓首拜。是以凶禮施於賓禮、嘉禮。且頓首而拜、非卽䘮禮之稽顙而後拜乎。亦議禮者所當知矣。詳見？部、手部。古者吉、賓、嘉皆䭫首。無言頓首者。䘮則䭫顙。無言䭫首者。以是知䭫顙卽頓首也。諸侯於天子䭫首。大夫、士於諸侯䭫首。大夫、士於鄰國之君䭫首。家臣於大夫不䭫首。以避君也。君之於臣拜手。君於臣䭫首者、重其臣也。洛誥云成王拜手稽首是也。"
        },
        {
            "explanation": "从𩠐。旨聲。",
            "note": "康禮切。十五部。按此下不云？古文䭫者、巳別出之爲部首矣。"
        }
    ],
    "indexes": [
        "䭬"
    ]
}