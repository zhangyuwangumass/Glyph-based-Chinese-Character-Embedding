{
    "id": 9060,
    "wordhead": "垠",
    "explanation": "地垠也。一曰岸也。从土艮聲。",
    "volume": "13",
    "radical": "土",
    "pronunciation": "語斤切",
    "variants": [
        {
            "wordhead": "圻",
            "explanation": "垠或从斤。",
            "seal_character": "痱"
        }
    ],
    "seal_character": "痰",
    "pinyin": "yin",
    "pinyin_full": "yín",
    "components": [
        "斤",
        "土",
        "艮"
    ],
    "xuan_note": "",
    "kai_note": "",
    "duan_notes": [
        {
            "explanation": "地𡋳㖾也。",
            "note": "咢字各本無。今補。玄應書卷八引圻、地圻咢也。文𨕖七發注引圻、地圻堮也。堮者、後人增土。咢則許書本然。淺人以咢爲怪。因或改或刪耳。按古者邊畍謂之垠咢。周禮典瑞、輈人、禮記郊特牲、少儀、哀公問五注皆云圻鄂。圻或作沂。張平子西京賦作垠鍔。注引許氏淮南子注曰。垠鍔、端厓也。甘泉賦李注曰。鄂、垠鄂也。按垠亦作圻。或作沂者叚借字。淮南書亦作㙬。玉篇曰。古文也。咢作鄂作鍔者、皆叚借字。或作？作？者、異體也。咢者、譁訟也。叚借之、毛詩鄂不韡韡。鄂葢本作咢。毛傳曰。咢猶咢咢然。言外發也。箋云。承華者曰咢。不當作柎。柎、咢足也。毛意本謂花瓣外出者。鄭牋則以詩上句爲華、不謂蒂。故謂咢爲下系於蒂、而上承華瓣者。毛云。咢咢猶今人云齾齾。毛、鄭皆謂其四出之狀。長笛賦注、字林始有从卪之鄂。垠咢字之別體也。俗卪阝混殽。故作鄂不作鄂。物之邊畍有齊平者。有高起者。有捷業如鋸齒者。故統𧦝之曰垠咢。有單言垠、單言咢者。如甘泉賦旣云兦鄂、又曰無垠是也。故許以地垠咢釋垠。廣韵曰。圻、圻堮。又岸也。正本說文。"
        },
        {
            "explanation": "从土。𥃩聲。",
            "note": "語斤切。十三部。廣韵又語巾切。"
        },
        {
            "explanation": "一曰岸也。",
            "note": "岸者、水厓陖而高者也。亦曰垠。"
        },
        {
            "explanation": "垠或从斤。",
            "note": "斤聲也。古斤聲與幾聲合韵冣近。故周禮故書畿爲近。田部曰。以遠近言之則言畿也。鄭曰。畿猶限也。是王畿可作王圻。王圻亦可作王垠也。"
        }
    ],
    "indexes": [
        "垠",
        "圻"
    ]
}