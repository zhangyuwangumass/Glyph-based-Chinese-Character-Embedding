{
    "id": 6046,
    "wordhead": "耏",
    "explanation": "罪不至髡也。从而从彡。",
    "volume": "09",
    "radical": "而",
    "pronunciation": "奴代切",
    "variants": [
        {
            "wordhead": "耐",
            "explanation": "或从寸。諸法度字从寸。",
            "seal_character": "棞"
        }
    ],
    "seal_character": "棝",
    "pinyin": "nai",
    "pinyin_full": "nài",
    "components": [
        "而",
        "寸",
        "彡"
    ],
    "xuan_note": "",
    "kai_note": "",
    "duan_notes": [
        {
            "explanation": "罪不至髡也。",
            "note": "罪當作辠。高帝紀。令郞中有罪耐以上請之。應劭曰。輕罪不至於髡。完其耏鬢。故曰耏。古耏字从彡。髮膚之意也。杜林以爲法度之字皆从寸。後改如是。言耐罪以上皆當先請也。耐音若能。按耐之罪輕於髡。髡者、𩮜髮也。不𩮜其髮。僅去須鬢。是曰耐。亦曰完。謂之完者、言完其髮也。㓝法志曰。當髡者完爲城旦舂。王粲詩。許歴爲完士。一言猶敗秦。江遂曰。漢令謂完而不髡曰耐。然則應仲遠言完其耏鬢、正謂去而鬢而完其髮耳。"
        },
        {
            "explanation": "从彡而。而亦聲。",
            "note": "彡拭畫之意。此字从彡而。彡謂拂拭其而去之。會意字也。而亦聲。當如之切。一部。大徐奴代切。非是。"
        },
        {
            "explanation": "或从寸。諸法度字从寸。",
            "note": "此爲罪名法度之類。故或从寸也。應仲遠高帝紀注意謂耏卽而𩯭字、用爲耏罪字。至杜林以後乃改从寸作耐。許說不如是。耐、漢人叚爲能字。本如之切。後變音奴代切。古音能讀如而。今音耐能皆奴代切。"
        }
    ],
    "indexes": [
        "耏",
        "耐"
    ]
}