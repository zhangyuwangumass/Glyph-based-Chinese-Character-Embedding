{
    "id": 7041,
    "wordhead": "洹",
    "explanation": "水。在齊魯閒。从水亘聲。",
    "volume": "11",
    "radical": "水",
    "pronunciation": "羽元切",
    "variants": [],
    "seal_character": "洦",
    "pinyin": "huan",
    "pinyin_full": "huán",
    "components": [
        "水",
        "亘"
    ],
    "xuan_note": "",
    "kai_note": "",
    "duan_notes": [
        {
            "explanation": "𣵨水。在齊魯閒。",
            "note": "齊當依水經注所引說文、字林作晉。左傳成七年。聲伯夢涉洹。杜曰。洹水出汲郡林慮縣。東北至魏郡長樂縣入淸水。水經曰。洹水、出上黨泫氏縣。東過隆慮縣北。又東北出山。過鄴縣南。又東過內黃縣北。東入於白溝。林慮縣卽隆慮縣。今河南彰德府林縣是其地也。今洹水自山西長子縣流入。經林縣東北流。經安陽縣北。又東流經內黃縣西北入衞河。水道提綱曰。衞河又東北經彰德府治安陽縣東南畍。有洹河自西北來會。其南岸卽內黃縣西境也。水經之白溝、今衞河在內黃者皆卽淇水。許當云在晉衞之閒。云在晉魯閒者、魯衞相近。以魯聲伯夢渉而云也。"
        },
        {
            "explanation": "从水。𠄢聲。",
            "note": "羽元切。十四部。玉篇曰。汍同。"
        }
    ],
    "indexes": [
        "洹"
    ]
}