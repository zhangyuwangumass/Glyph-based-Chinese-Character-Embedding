{
    "id": 5321,
    "wordhead": "裼",
    "explanation": "袒也。从衣易聲。",
    "volume": "08",
    "radical": "衣",
    "pronunciation": "先擊切",
    "variants": [],
    "seal_character": "斵",
    "pinyin": "xi",
    "pinyin_full": "xī",
    "components": [
        "衣",
        "易"
    ],
    "xuan_note": "",
    "kai_note": "",
    "duan_notes": [
        {
            "explanation": "但也。",
            "note": "但各本作袒。今正。人部曰。但者、裼也。故此云裼者、但也。是爲轉注。序云。五曰轉注。建類一首。同意相受。𦒱老是也。老部曰。老者、考也。考者、老也。是之謂建類一首。同意相受。凡全書中異部而互訓者視此。裼訓但。但訓裼。其一耑也。在許當時確知訓裼之字作但不作袒。自許至今。經傳子史皆爲袒裼。不爲但裼。賴許書僅存。可識字之本形本義。又以今字改之。則古形古義不傳。且上文云袒、衣縫解也。裸裎裼下皆云袒也。不皆爲衣縫解乎。是許之不通甚矣。𦒱諸經傳。凡中衣之外上衣。裘則有裼衣。裼衣之外上衣。玉藻。裘之裼也。見美也。服之襲也。充美也。鄭曰。裼者、免上衣。見裼衣。凡當盛禮者以充美爲敬。非盛禮者以見美爲敬。禮尙相變也。按覆裘之衣曰裼。行禮袒其上衣。見裼衣謂之裼。不露裼衣謂之襲。鄭注玉藻曰。袒而有衣曰裼。以別於無衣曰袒也。經傳凡單言裼者、謂免上衣也。凡單言袒者、謂免衣肉袒也。肉袒或謂之袒裼。釋言、毛傳皆曰。袒裼、肉袒也是也。許君肉袒字作膻。在肉部。而袒作但。與裼互訓。裼爲無上衣之但。？裎爲無衣之但。？裎亦肉膻也。字與鄭異而義同。裼襲之制詳見聘禮注疏。"
        },
        {
            "explanation": "从衣。易聲。",
            "note": "先擊切。十六部。禮注曰。古文禮裼皆爲賜。詩斯干假借爲𧝐字。"
        }
    ],
    "indexes": [
        "裼"
    ]
}