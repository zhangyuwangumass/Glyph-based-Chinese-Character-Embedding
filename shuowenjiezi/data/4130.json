{
    "id": 4130,
    "wordhead": "邪",
    "explanation": "琅邪郡。从邑牙聲。",
    "volume": "06",
    "radical": "邑",
    "pronunciation": "以遮切",
    "variants": [],
    "seal_character": "恺",
    "pinyin": "ye",
    "pinyin_full": "yé",
    "components": [
        "牙",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "琅邪郡也。",
            "note": "謂琅邪郡之字如此作也。前志曰。琅邪郡、秦置。屬徐州。後志曰。琅邪國、屬徐州刺史部。許從前漢之制、故曰郡。前志。郡領東武等五十一縣。今山東兖州府東境、沂州府及青州府南境、莒州、萊州府南境、膠州一帶皆是其地。今兖州府諸城縣縣東南百四十里有故琅邪城。古齊琅邪邑也。其地有琅邪山。管子。齊桓公將東遊。南至琅邪。孟子。齊景公欲遵海而南。放於琅邪。蘇秦說齊宣王曰。齊南有泰山。東有琅邪。史記。秦始皇屢竝海至琅邪。子虚賦曰。齊東陼鉅海。南有琅邪。皆謂今諸城縣。山海經云琅邪臺在渤海郡閒。非也。趙岐曰。琅邪、齊東南境上邑。越？書。句踐旣滅吳。欲霸中國。徙都琅邪。立觀臺於山上。周七里。以望東海。始皇立琅邪郡、爲三十六郡之一。而漢因之。尋周時琅邪之名未知何解。許君以其字從邑。傅合郡名爲釋耳。九經字㨾曰。郎邪、郡名。郎、良也。邪、道也。以地居鄒魯。人有善道。故爲郡名。今經典玉旁作良者譌。未知其說所出。古書？無作郎者。且琅邪齊地。非鄒魯地。邪、古書用爲衺正字。又用爲辭助。如乾坤其易之門邪、乾坤其易之緼邪、是也。今人文字。邪爲疑辭。也爲決辭。古書則多不分別。如子張問十世可知也、當作邪是也。又邪也二字古多兩句竝用者。如龔遂傳。今欲使臣勝之邪、將安之也。韓愈文。其眞無馬邪、其眞不知馬也。皆也與邪同。"
        },
        {
            "explanation": "从邑。牙聲。",
            "note": "以遮切。古音在五部。按漢碑琅邪字或加玉旁。俗字也。近人隷書從耳作耶。由？耳相似。臧三牙或作臧三耳。"
        }
    ],
    "indexes": [
        "邪"
    ]
}