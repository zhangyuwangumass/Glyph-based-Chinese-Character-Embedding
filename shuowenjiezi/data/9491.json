{
    "id": 9491,
    "wordhead": "軨",
    "explanation": "車轖閒橫木。从車令聲。",
    "volume": "14",
    "radical": "車",
    "pronunciation": "郎丁切",
    "variants": [
        {
            "wordhead": "䡼",
            "explanation": "軨或从霝，司馬相如說。",
            "seal_character": "矎"
        }
    ],
    "seal_character": "矍",
    "pinyin": "ling",
    "pinyin_full": "línɡ",
    "components": [
        "令",
        "霝",
        "車"
    ],
    "xuan_note": "",
    "kai_note": "",
    "duan_notes": [
        {
            "explanation": "車轖閒橫木。",
            "note": "車轖閒、蒙上文言之。猶言車輿閒也。木部曰。橫、闌木也。車轖閒橫木、謂車輢之直者衡者也。軾與車輢皆以木一橫一直爲方格成之。如今之大方格然。楚辭。倚結軨兮長大息。涕潺湲兮下霑軾。戴先生曰。軨者、軾較下縱橫木緫名。卽攷工記之軹轛也。結軨謂軨之橫從交結。倚軨而涕霑軾、則是倚於輢內之軨。故其涕得下霑軾也。玉裁按惟此軨乃許所謂。若曲禮僕展軨效駕。軨卽輪。亦作轔。士喪禮注所云轉轔。展軨、謂使馬稍動車輪也。東京賦。疏轂飛軨。薛解曰。飛軨、以緹紬一作油廣八尺當作寸長拄地。左青龍。右白虎。繫軸頭取㒳邊飾。二千石亦然。但無畫耳。此葢漢制。師古取以注急就篇之軨。殊誤。急就軹軾軫竝言正謂橫直結軨耳。"
        },
        {
            "explanation": "从車。令聲。",
            "note": "郎丁切。古音在十二部。"
        },
        {
            "explanation": "軨、司馬相如說軨从霝。",
            "note": "葢亦凡將篇字也。按古令或作霝、作靈。零或作霝。苓或作蘦。皆令霝通用之證。左傳。陽虎載蔥靈。寢於其中而逃。蔥葢本作囱。初江切。靈卽䡼也。文𨕖四十八注引尚書大傳曰。未命爲士。不得有飛軨。鄭注。如今窗車也。李尤小車銘曰。軨之嗛虛。疎達開通。葢古者飾車鞔革。更有不鞔革者。露其窗櫺與。木部櫺、楯閒子。"
        }
    ],
    "indexes": [
        "軨",
        "䡼"
    ]
}