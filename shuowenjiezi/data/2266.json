{
    "id": 2266,
    "wordhead": "翣",
    "explanation": "棺羽飾也。天子八，諸侯六，大夫四，士二。下垂。从羽妾聲。",
    "volume": "04",
    "radical": "羽",
    "pronunciation": "山洽切",
    "variants": [],
    "seal_character": "堘",
    "pinyin": "sha",
    "pinyin_full": "shà",
    "components": [
        "羽",
        "妾"
    ],
    "xuan_note": "",
    "kai_note": "",
    "duan_notes": [
        {
            "explanation": "棺羽飾也。",
            "note": "羽衍文。棺飾本周禮。周禮。喪縫棺飾焉。衣翣桺之材。檀弓。周人牆置翣。又飾棺牆置翣。鄭曰。翣以布衣木如攝與。喪大記注。漢禮。翣以木爲筐。廣三尺。高二尺四寸。方、㒳角高。衣以白布。畫者畫雲氣。其餘各如其象。柄長五尺。車行。使人持之而從。旣窆。樹於壙中。按翣桺皆棺飾也。鄭云以布衣木。又引漢禮況之。經無用羽明文。以其物下垂。故从羽也。"
        },
        {
            "explanation": "天子八。諸矦六。大夫四。士二。",
            "note": "禮器曰。天子八翣。諸矦六翣。大夫四翣。喪大記。君？翣二。？翣二。畫翣二。此諸矦六翣也。大夫？翣二。畫翣二。此大夫四翣也。周禮注。天子又有龍翣二。"
        },
        {
            "explanation": "下𠂹、从羽。",
            "note": "翣者、下垂於棺㒳旁。如羽翼然。故字从羽。非眞羽也。故居末焉。从羽之上當有如羽二字。"
        },
        {
            "explanation": "妾聲。",
            "note": "周禮故書翣作接。鄭司農云。接讀爲歰。引檀弓周人牆置歰。春秋傳四歰不蹕。接與歰皆假借字也。山洽切。八部。"
        }
    ],
    "indexes": [
        "翣"
    ]
}