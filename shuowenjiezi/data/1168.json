{
    "id": 1168,
    "wordhead": "逑",
    "explanation": "斂聚也。从辵求聲。《虞書》曰：“㫄逑孱功。”又曰：“怨匹曰逑。”",
    "volume": "02",
    "radical": "辵",
    "pronunciation": "巨鳩切",
    "variants": [],
    "seal_character": "匘",
    "pinyin": "qiu",
    "pinyin_full": "qiú",
    "components": [
        "求",
        "辵"
    ],
    "xuan_note": "",
    "kai_note": "",
    "duan_notes": [
        {
            "explanation": "斂聚也。",
            "note": "勹部曰。勼、聚也。音義略同。"
        },
        {
            "explanation": "从辵。求聲。",
            "note": "巨鳩切。三部。"
        },
        {
            "explanation": "虞書曰。",
            "note": "虞書當本是唐書。轉寫𡚶改之耳。凡許偁堯典曰唐書。說詳禾部。"
        },
        {
            "explanation": "旁逑孱功。",
            "note": "今堯典之方鳩𠊩功也。人部𠊩下作旁救𠊩功。凡儀禮古文作旁。今文作方。凡尙書古文作方。今文作旁。然則此所偁者、今文尙書也。今堯典逑作鳩。說者亦云鳩聚。"
        },
        {
            "explanation": "又曰怨匹曰逑。",
            "note": "又曰與一曰同。別一義也。桓二年左傳曰。嘉耦曰妃。怨耦曰仇。古之命也。謂古者命名之法如是。逑仇古多通用。關瞧。君子好逑。亦作仇。兔罝云好仇。毛傳。逑、匹也。釋詁。仇、匹也。孫炎曰。相求之匹。則孫本釋詁亦作逑可知。逑爲怨匹而詩多以爲美䛐者、取匹不取怨也。渾言則不別。爾雅仇妃匹也是也。析言則別。左氏嘉耦怨耦異名是也。許所據左氏爾雅作逑。大玄方言之㐜卽逑字。"
        }
    ],
    "indexes": [
        "逑"
    ]
}