{
    "id": 3325,
    "wordhead": "㐭",
    "explanation": "穀所振入。宗廟粢盛，倉黃㐭而取之，故謂之㐭。从入，回象屋形，中有戶牖。凡㐭之屬皆从㐭。",
    "volume": "05",
    "radical": "㐭",
    "pronunciation": "力甚切",
    "variants": [
        {
            "wordhead": "廩",
            "explanation": "㐭或从广从禾。",
            "seal_character": "崈"
        }
    ],
    "seal_character": "崇",
    "pinyin": "lin",
    "pinyin_full": "lǐn",
    "components": [
        "禾",
        "广"
    ],
    "xuan_note": "",
    "kai_note": "",
    "duan_notes": [
        {
            "explanation": "穀所振入也。",
            "note": "穀者、百榖緫名。中庸注曰。振、猶收也。手部曰。振、舉也。周禮注曰。米藏曰廩。"
        },
        {
            "explanation": "宗廟秶盛。",
            "note": "秶各本作粢。今正。粢、稻餠之或字也。秶者、稷之或字也。甸師以共齍盛。鄭注齍作秶。云秶、稷也。榖者稷爲長。是以名云。在器曰盛。按小宗伯注云。齍讀爲秶。六秶謂六榖。黍稷稻粱麥苽。是則六榖稷爲長。故單舉秶也。許於皿部曰。齍、黍稷器也。盛、黍稷在器中也。字依周禮。此作秶盛者。齍秶古今字。禮記多用秶盛。故許從之。與鄭同也。"
        },
        {
            "explanation": "蒼黃㐭而取之。故謂之㐭。",
            "note": "蒼舊作倉。今正。㐭而取之之㐭、當作癛。癛癛、寒也。凡戒愼曰癛癛。亦作懍懍。漢書通作廩廩。許云。癛而取之。故謂之㐭。癛㐭㬪韵。如上文蒼黃取而藏故謂之倉。藏倉㬪韵也。上文云榖所振入也者。周禮所謂廩人掌九榖之數。以待國之匪頒、賙賜、稍食也。此云宗廟秶盛、蒼黃癛而取之者。榖梁傳所謂甸粟而內之三宫。三宫米而藏之御廩。周禮所謂廩人大祭祀則共其接盛。舉其重者以釋㐭之音義也。鄭云大祭祀之榖、藉田之收藏於神倉者也。不以給小用。釋言。廩、廯也。臧氏鏞堂曰。廯、古本當作鮮。舍人云。廩、少鮮也。公羊羣公廩注云。連新於上財令半相連耳。襄卄三年所傳聞注亦云。廩廩近升平。皆廩、鮮也之義。玉裁按。此與漢書廩廩庶幾、賈誼爲此廩廩、皆癛癛之假借也。"
        },
        {
            "explanation": "从入。",
            "note": "榖所入、故从入。"
        },
        {
            "explanation": "从回。",
            "note": "回之訓轉也。而此从回之意則如下所云。"
        },
        {
            "explanation": "象屋形。",
            "note": "謂外囗。舍下云囗、象築。此云象屋者、屋在上者也。㐭之戸牖多在屋。"
        },
        {
            "explanation": "中有戸牖。",
            "note": "謂內□。小徐曰。戸牖以防蒸熱也。力甚切。七部。"
        },
        {
            "explanation": "㐭或从广稟。",
            "note": "會意也。稟亦聲。"
        }
    ],
    "indexes": [
        "㐭",
        "廩"
    ]
}