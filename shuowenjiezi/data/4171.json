{
    "id": 4171,
    "wordhead": "旻",
    "explanation": "秋天也。从日文聲。《虞書》曰：“仁閔覆下，則稱旻天。”",
    "volume": "07",
    "radical": "日",
    "pronunciation": "武巾切",
    "variants": [],
    "seal_character": "悥",
    "pinyin": "min",
    "pinyin_full": "mín",
    "components": [
        "文",
        "日"
    ],
    "xuan_note": "",
    "kai_note": "",
    "duan_notes": [
        {
            "explanation": "秋天也。",
            "note": "此爾雅釋天及歐陽尙書說也。釋天曰。春爲昊天。夏爲蒼天。秋爲旻天。冬爲上天。許、鄭本如是。孫炎、郭樸本乃作春蒼夏昊。"
        },
        {
            "explanation": "从日。文聲。",
            "note": "武巾切。十三部。"
        },
        {
            "explanation": "虞書說。",
            "note": "說各本作曰。今依韵會訂。虞書說三字當作唐書說曰四字。古文堯典欽若昊天說也。"
        },
        {
            "explanation": "仁覆閔下則偁旻天。",
            "note": "覆閔各本作閔覆。誤。今依玉篇、廣韵皆作仁覆愍下謂之旻天訂。此古尙書說也。與毛詩王風傳同。五經異義天號。今尙書歐陽說。堯典欽若昊天。春曰昊天。夏曰蒼天。秋曰旻天。冬曰上天。緫爲皇天。爾雅亦云。古尙書、毛詩說。天有五號。各用所宜稱之。尊而君之則曰皇天。元氣廣大則稱昊天。仁覆愍下則稱旻天。自天監下則稱上天。據遠視之蒼蒼然則稱蒼天。許君曰。謹按堯典。義和以昊天緫勑以四時。故昊天不獨昊春也。左傳。夏四月孔丘卒。稱曰旻天不弔。非秋也。玄之聞也。爾雅者、孔子門人所作。以釋六藝之言。葢不誤也。春氣博施。故以廣大言之。夏氣高明。故以遠言之。秋氣或生或殺。故以閔下言之。冬氣閉藏而淸察。故以監下言之。皇天者、至尊之號也。六藝之中諸稱天者。以情所求言之耳。非必於其時稱之。浩浩昊天。求天之博施。蒼天蒼天。求天之高明。旻天不弔。求天之生殺當其宜。上天同雲。求天之所爲當順其時也。此之求天。猶人之說事各从其主耳。若察於是則堯命羲和欽若昊天。孔丘卒稱旻天不弔。無可怪爾。按許作五經異義。不从爾雅从毛詩。造說文兼載二說。而先爾雅於毛。與鄭說無不合。葢異義早成。說文後出。不待鄭之駁正。而已權衡悉當。觀此及社下姓下皆與異義不同。與鄭說相合。可證。"
        }
    ],
    "indexes": [
        "旻"
    ]
}