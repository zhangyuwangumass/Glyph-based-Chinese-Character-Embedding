{
    "id": 5245,
    "wordhead": "䘳",
    "explanation": "交衽也。从衣金聲。",
    "volume": "08",
    "radical": "衣",
    "pronunciation": "居音切",
    "variants": [],
    "seal_character": "敢",
    "pinyin": "jin",
    "pinyin_full": "jīn",
    "components": [
        "金",
        "衣"
    ],
    "xuan_note": "",
    "kai_note": "",
    "duan_notes": [
        {
            "explanation": "交衽也。",
            "note": "釋器曰。衣皆謂之襟。孫、郭皆曰。襟、交領也。鄭風。靑靑子衿。毛曰。靑衿、靑領也。方言。衿謂之交。按䘳之字一變爲衿。再變爲襟。字一耳。而爾雅之襟。毛傳、方言之衿。皆非許所謂䘳也。爾雅、詩傳、方言皆自領言之。深衣。曲袷如矩以應方。注。袷、交領也。占者方領。如今小兒衣領。玉藻。袷二寸。注。曲領也。曲禮。天子視不上於袷。玉藻。侍於君。視帶以及袷。注皆云交領也。袷者、交領之正字。其字从合。左傳作襘。从會與从合一也。交領宜作袷。而毛詩、爾雅、方言作衿。殆以衿袷爲古今字與。若許云䘳、交衽也。此則謂掩裳際之衽。當前幅後幅相交之處。故曰交衽。䘳本衽之偁。因以爲正幅之偁。正幅統於領。因以爲領之偁。此其推移之漸。許必原其本義爲言。凡金聲、今聲之字皆有禁制之義。禁制於領與禁制前後之不相屬。不妨同用一字。"
        },
        {
            "explanation": "从衣。金聲。",
            "note": "居音切。七部。漢石經。靑靑子䘳。"
        }
    ],
    "indexes": [
        "䘳",
        "衿"
    ]
}
