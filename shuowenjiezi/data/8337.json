{
    "id": 8337,
    "wordhead": "𢧢",
    "explanation": "有枝兵也。从戈、倝。《周禮》：“𢧢，長丈六尺。”讀若棘。",
    "volume": "12",
    "radical": "戈",
    "pronunciation": "紀逆切",
    "variants": [],
    "seal_character": "犧",
    "pinyin": "ji",
    "pinyin_full": "jǐ",
    "components": [
        "戈",
        "倝"
    ],
    "xuan_note": "臣鉉等曰：倝非聲，義當从榦省，榦，枝也。",
    "kai_note": "",
    "duan_notes": [
        {
            "explanation": "有枝兵也。",
            "note": "兵者、械也。枝者、木別生條也。戟爲有枝之兵。則非若戈之平頭。而亦非直刃似木枝之衺出也。戈刃之倨句平而稍侈、故曰外博。戟則大侈倨句一矩有半、故可刺可句。攷工記冶氏。戟廣寸有半寸。內三之。胡四之。援五之。倨句中矩。與刺重三鋝。鄭曰。戟、今三鋒戟也。內長四寸半。胡長六寸。援長七寸半。三鋒者胡直中矩言正方也。鄭司農云。刺謂援也。玄謂刺者、箸柲直前如鐏者也。戟胡横貫之。胡中矩、則援之外句磬折與。通藝錄曰。內三之、謂戟柄横出柲外者四寸有半也。胡四之、謂上連刃直而下垂者長六寸也。援五之、謂衺上之刃長七寸半也。刺者、謂横出之內有鋒也。倨句中矩者、謂刺横胡直正方之形也。不言援之倨句言刺之倨句者、戟爲句兵。中矩者主於句也。據二儀寶錄雙枝爲戟、獨枝爲戈以爲證。說與鄭注大乖異。然恐程說近是。方言匽戟、廣雅作偃戟。偃者、仰也。據衺上之刃名之也。周禮棘門。明堂位越棘大弓。左傳子都拔棘以逐之。棘皆訓戟。棘者、刺也。戟有刺、故名之曰棘。衺者爲援、則横者爲棘、爲刺也。張揖注子虛賦曰。雄戟、胡中有𧣒者。𧣒同歫。葢於直垂之胡之中爲横出者、是曰𧣒。𧣒亦有鋒。故方言三刃枝。郭注云。今戟胡胡字今增中有小孑刺者。所謂雄戟也。然則合援與刺與𧣒是爲三刃枝。鄭所謂三鋒戟者又不如是。古制茫昧難知。但曰援者𣃔非直刃。凡左傳言公戟其手。詩毛傳言拮据、戟挶也。許書言挶、戟持也。据、戟挶也。史言須𩓾如戟。皆取衺出。不取直上。是則信而有徵耳。方言曰。戟無刃、吳楊之閒謂之戈。然則戟者、戈之有刃者也。戟亦非直刃。謂之有刃者何。其刃幾於直也。少儀曰。戈有刃者櫝。戈之分別有刃無刃古矣。左傳。狂狡輅鄭人。鄭人入於井。倒戟而岀之。獲狂狡。此用援刺鄭人不中。鄭人攀柲刺而上也。或以戟鉤欒樂𣃔肘而死。則援與刺皆兼鉤刺之用矣。靈輒倒戟以禦公徒而免趙盾。此主於用援也。許云有枝兵者、援刺皆得云枝。"
        },
        {
            "explanation": "从戈。榦省。",
            "note": "省作聲者、誤。今依徐鉉正。从榦猶从弋。謂柲長丈有六尺也。从戈者、其器戈之屬也。紀逆切。按大徐有讀若棘三字。非也。釋名。戟、格也。傍有枝格也。古音秦風與澤作爲韵。古音在五部。讀如腳。"
        },
        {
            "explanation": "周禮。𢧢長丈六尺。",
            "note": "攷工記曰。車？常。"
        }
    ],
    "indexes": [
        "𢧢"
    ]
}