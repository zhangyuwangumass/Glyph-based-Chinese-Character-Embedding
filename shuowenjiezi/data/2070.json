{
    "id": 2070,
    "wordhead": "𠧩",
    "explanation": "《易》卦之上體也。《商書》曰：“貞曰𠧩。”从卜每聲。",
    "volume": "03",
    "radical": "卜",
    "pronunciation": "荒內切",
    "variants": [],
    "seal_character": "坂",
    "pinyin": "hui",
    "pinyin_full": "huì",
    "components": [
        "卜",
        "每"
    ],
    "xuan_note": "",
    "kai_note": "",
    "duan_notes": [
        {
            "explanation": "易卦之上體也。",
            "note": "今尙書左傳皆作悔。疑𠧩是壁中古文。孔安國以今文讀之。易爲悔也。或曰據許則小篆有此字。玉裁謂不然。許書以先小篆後古文爲正例。以先古文後小篆爲變例。曷爲先古文也。於其所從系之也。如斆者古文。學者小篆。斆從敎則必先之。埶然也。然則𠧩本古文非小篆。因其從⺊則系之⺊部。亦埶然也。不曰篆文作悔。亦不於心部悔下列𠧩云古文悔者。本非一字也。小篆無𠧩。而壁中古文有𠧩。不可以不存之於⺊部。凡其存尙書古文之例如此。鄭注尙書云。悔之言晦。晦猶終也。"
        },
        {
            "explanation": "商書曰。",
            "note": "曰字今補。"
        },
        {
            "explanation": "曰貞曰𠧩。",
            "note": "謂洪範也。按左傳三引洪範。說文五引。皆云商書。馬、鄭本皆不如是。葢今文尙書說與。許謂堯典唐書、咎繇謨虞書、禹貢夏書皆今文說也。而三引微子。㒳云周書、一云商書。疑商系周誤。葢今文家以微子系周書、以洪範系商書。豈微子歸周故周之、箕子不臣故商之與。春秋時卿大夫所習洪範皆商書。則今文家說乃古說也。"
        },
        {
            "explanation": "从⺊。每聲。",
            "note": "荒内切。古音在一部。"
        }
    ],
    "indexes": [
        "𠧩"
    ]
}