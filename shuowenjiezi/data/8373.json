{
    "id": 8373,
    "wordhead": "無",
    "explanation": "亡也。从亾𣞤聲。",
    "volume": "12",
    "radical": "亾",
    "pronunciation": "武扶切",
    "variants": [
        {
            "wordhead": "无",
            "explanation": "奇字无，通於元者。王育說：天屈西北爲无。",
            "seal_character": "狒"
        }
    ],
    "seal_character": "狑",
    "pinyin": "wu",
    "pinyin_full": "wú",
    "components": [
        "無",
        "亡"
    ],
    "xuan_note": "",
    "kai_note": "",
    "duan_notes": [
        {
            "explanation": "亡也。",
            "note": "凡所失者、所未有者皆如逃亡然也。此有無字之正體。而俗作無。無乃𣞤之隷變。𣞤之訓豐也。與無義正相反。然則隷變之時。昧於亡爲其義。𣞤爲其聲。有聲無義。殊爲乖繆。古有叚𣞤爲𣠮者。要不得云本無二字。漢隷多作𣠮可證也。或叚亡爲無者、其義同。其音則雙聲也。"
        },
        {
            "explanation": "从亾。𣞤聲。",
            "note": "按不用莫聲而用𣞤聲者、形聲中有會意。凡物必自多而少而無。老子所謂多藏必厚亡也。武夫切。五部。古音武夫與莫胡二切不別。故無、模同音。其轉語則水經注云燕人謂無爲毛、楊子以曼爲無、今人謂無有爲𣳚有皆是也。"
        },
        {
            "explanation": "奇字無也。",
            "note": "謂古文奇字如此作也。今六經惟易用此字。"
        },
        {
            "explanation": "通於元者。",
            "note": "元俗刻作无。今依宋本正。禮運曰。是謂合莫。注引孝經說曰。上通元莫。正義云。上通元莫者、孝經緯文。言人之精靈所感。上通元氣寂寞。引之者證莫爲虛無也。正本元字作无。謂虛無寂寞。義或然也。按此注疏今本譌誤不可讀。而北宋本可據正。疏正本字當是定本之誤。謂鄭引上通元莫、顏師古定本作无莫也。依許云通於元者、虛无道也。則孝經緯必作元莫矣。葢其義謂上通元始。故其字形亦用元篆。上毌於一。"
        },
        {
            "explanation": "虛无道也。",
            "note": "謂虛无之道上通元氣寂寞也。玉篇曰。无、虛无也。奇字之无與篆文之？義乃微別。許說其義。非僅說其形也。"
        },
        {
            "explanation": "王育說。天屈西北爲无。",
            "note": "此稱王育說又无之別一義也。亦說其義。非說其形。屈猶傾也。天傾西北。地不滿東南。見列子及素問。天傾西北者、謂天體不能正圜也。"
        }
    ],
    "indexes": [
        "𣠮",
        "𣞣",
        "無",
        "无"
    ]
}
