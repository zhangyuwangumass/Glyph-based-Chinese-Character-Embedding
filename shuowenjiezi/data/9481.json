{
    "id": 9481,
    "wordhead": "軓",
    "explanation": "車軾前也。从車凡聲。《周禮》曰：“立當前軓。”",
    "volume": "14",
    "radical": "車",
    "pronunciation": "",
    "variants": [],
    "seal_character": "矃",
    "pinyin": "fan",
    "pinyin_full": "fàn",
    "components": [
        "車",
        "凡"
    ],
    "xuan_note": "",
    "kai_note": "",
    "duan_notes": [
        {
            "explanation": "車軾歬也。",
            "note": "杜子春注大馭職、鄭司農注輈人、後鄭注少儀皆曰。軓謂車軾前也。秦風。陰靷鋈續。傳曰。陰、揜軓也。戴先生云。車旁曰輢。式前曰軓。皆揜輿版也。軓以揜式前。故漢人亦呼曰揜軓。詩謂之陰。攷工記輈人軓前十尺。書或作𨊠。大馭祭𨊠。杜子春云。𨊠當爲軓。禮記少儀祭范。鄭曰。大馭作祭軓。軓與范聲同。按其字葢古文作𨊠。今字作軓。叚借作笵。笵又譌范。此岐出之由也。鄭於少儀注謂軾前。於輈人注云。𨊠是𨊠法也。謂輿下三面材。輢軾之所尌。持車正也。其說亦互異。攷工注取範圍之意。謂軾前及㒳輢所尌皆爲𨊠。析言之則曰軾前。"
        },
        {
            "explanation": "从車。凡聲。",
            "note": "大徐但云音範。廣韵防鋄切。古音在七部。"
        },
        {
            "explanation": "周禮曰。立當前軓。",
            "note": "周禮大行人。上公立當車軹。侯伯立當前侯。諸子立當車衡前侯。自唐石經已下皆譌作前疾。而詩小雅疏、論語疏皆作前侯。不誤。此偁前軓。從來謂前侯。之異文。今按非也。葢周禮車軹本作前軓。前軓者、前乎軓也。自車軓以至車衡八尺幾半。而前侯介其中。前侯者、前乎下垂拄地者也。其相去尺寸之差也。若作車軹謂軎頭。則自軹至前侯凡七尺五寸有餘。而自前胡歫衡四尺有餘而已。恐非也。軹軓軌三字互譌甚多。戴先生集中曾作文辨之。今又知許引周禮軓字爲是。軹乃字形之誤。若侯誤爲軓。聲形皆無當也。○又按周禮注車軹、軹也。冣不可通。依輈人、大馭注正之。則必經文作𨊠。注云。車𨊠、軓也。以今字注古字也。舊述漢讀攷說未了。今於此正之。"
        }
    ],
    "indexes": [
        "軓"
    ]
}