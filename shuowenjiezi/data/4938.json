{
    "id": 4938,
    "wordhead": "俊",
    "explanation": "材千人也。从人夋聲。",
    "volume": "08",
    "radical": "人",
    "pronunciation": "子峻切",
    "variants": [],
    "seal_character": "搛",
    "pinyin": "jun",
    "pinyin_full": "jùn",
    "components": [
        "人",
        "夋"
    ],
    "xuan_note": "",
    "kai_note": "",
    "duan_notes": [
        {
            "explanation": "材過千人也。",
            "note": "大徐本無過字。尹文子曰。千人才曰俊。萬人曰傑。淮南泰俗訓曰。智過萬人者謂之英。千人者謂之俊。百人者謂之豪。十人者謂之傑。春秋繁露曰。萬人者曰英。千人者曰俊。百人者曰傑。十人者曰豪。皋陶謨鄭注。曰才德過千人爲俊。百人爲乂。呂氏春秋孟秋紀高注曰。才過萬人曰桀。千人曰俊。王逸注懷沙曰。千人才爲俊。一國高爲桀。諸家說俊皆同。惟月令正義引蔡氏辨名記云。十人曰𨕖。倍𨕖曰俊。萬人曰桀。其說不同。方言曰。𡤼、俊也。遵、俊也。○又按月令疏蔡氏下奪引字。辨名記卽白虎通之別名記。古文記二百十四篇之一也。禮運及左傳宣十五年疏皆引辨名記云。倍人曰茂。十人曰𨕖。倍𨕖曰俊。千人曰英。倍英曰賢。萬人曰桀。倍桀曰聖。語較完。而白虎通引別名記。五人曰茂。十人曰𨕖。百人曰俊。千人曰英。倍英曰賢。萬人曰傑。萬傑曰聖。又不同。乖異。"
        },
        {
            "explanation": "从人。夋聲。",
            "note": "子峻切。十三部。按尙書以畮爲俊。山海經以俊爲舜。"
        }
    ],
    "indexes": [
        "俊"
    ]
}