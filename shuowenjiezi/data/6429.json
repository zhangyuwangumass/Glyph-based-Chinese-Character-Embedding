{
    "id": 6429,
    "wordhead": "炮",
    "explanation": "毛炙肉也。从火包聲。",
    "volume": "10",
    "radical": "火",
    "pronunciation": "薄交切",
    "variants": [],
    "seal_character": "檅",
    "pinyin": "pao",
    "pinyin_full": "páo",
    "components": [
        "包",
        "火"
    ],
    "xuan_note": "",
    "kai_note": "",
    "duan_notes": [
        {
            "explanation": "毛炙肉也。",
            "note": "炙肉者、貫之加於火。毛炙肉、謂肉不去毛炙之也。瓠葉傳曰。毛曰炮。加火曰燔。閟宫傳曰。毛炰豚也。周禮封人。毛炰之豚。鄭注。毛炮豚者、爓去其毛而炮之。內則注曰。炮者、以塗燒之爲名也。禮運注曰。炮、裹燒之也。按裹燒之卽內則之塗燒。鄭意詩禮言毛炮者、毛謂燎毛。炮謂裹燒。毛公則謂連毛燒之曰炮。爲許所本。六月、韓奕皆曰炰鼈。箋云。炰、以火孰之也。鼈無毛而亦曰炰。則毛與炮二事。鄭說爲長矣。炰與缹皆炮之或體也。韓奕之炰徐仙民音甫九反。大射篇注炮鼈或作缹、或作？。是知炰缹爲古今字。通俗文曰。燥煑曰缹。燥煑謂不過濡也。裹燒曰炮。燥煑亦曰炮。漢人燥煑多用缹字。缶聲包聲古音同在三部。"
        },
        {
            "explanation": "从火。包聲。",
            "note": "薄交切。古音在三部。"
        }
    ],
    "indexes": [
        "炮"
    ]
}