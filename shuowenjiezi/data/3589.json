{
    "id": 3589,
    "wordhead": "槀",
    "explanation": "木枯也。从木高聲。",
    "volume": "06",
    "radical": "木",
    "pronunciation": "苦浩切",
    "variants": [],
    "seal_character": "帱",
    "pinyin": "gao",
    "pinyin_full": "ɡǎo",
    "components": [
        "木",
        "高"
    ],
    "xuan_note": "",
    "kai_note": "",
    "duan_notes": [
        {
            "explanation": "木枯也。",
            "note": "枯槀、禾稾字古皆高𡉈上。今字高𡉈右。非也。凡潤其枯槀曰槀。如慰其勞苦曰勞。以膏潤物曰膏。尙書槀飫。周禮槀人。小行人若國師役則令槀禬之。義皆如是。鄭司農以漢字通之。於槀人曰。槀讀爲犒師之犒。主宂食者、故謂之犒。於小行人曰。槀當爲犒。謂犒師也。葢漢時盛行犒字。故大鄭以今字易古字。此漢人釋經之法也。左傳、國語皆有犒字。左傳服注曰。以師枯槀。故饋之飲食。韋注國語曰。犒、勞也。計左、國皆本作槀。今本作犒者。亦漢人所改。如牛人。軍事共其犒牛。此必後鄭從大鄭所易也。小行人經文從大鄭易爲犒、而注之曰。故書犒作槀。今本則譌舛難讀矣。何注公羊曰。牛酒曰犒。高注淮南曰。酒肉曰餉。牛羊曰犒。漢㡿彰長𥓓又作勞𨢓。許不錄犒𨢓字者。許以槀爲正字。不取俗字也。"
        },
        {
            "explanation": "從木。高聲。",
            "note": "苦浩切。二部。鄭箋詩讀橋爲槀。"
        }
    ],
    "indexes": [
        "槀"
    ]
}