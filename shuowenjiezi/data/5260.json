{
    "id": 5260,
    "wordhead": "袪",
    "explanation": "衣袂也。从衣去聲。一曰袪，褱也。褱者，袌也。袪，尺二寸。《春秋傳》曰：“披斬其袪。”",
    "volume": "08",
    "radical": "衣",
    "pronunciation": "去魚切",
    "variants": [],
    "seal_character": "敳",
    "pinyin": "qu",
    "pinyin_full": "qū",
    "components": [
        "衣",
        "去"
    ],
    "xuan_note": "",
    "kai_note": "",
    "duan_notes": [
        {
            "explanation": "衣袂也。",
            "note": "鄭風遵大路、唐風羔裘傳皆曰。袪、袂也。按袪有與袂析言之者。深衣注曰。袪、袂口也。喪服記注曰。袪、袖口也。檀弓注曰。袪、袖緣口也。深衣喪服且袂與袪並言。葢袂上下徑二尺二寸。至袪則上下徑尺二寸。其義當分別也。若詩之兩言袪。則無庸分別。定本唐風傳曰。袪、袂末也。此非是。傳下文言本末。本謂羔裘。末謂豹袖。非謂袂本袪末也。"
        },
        {
            "explanation": "从衣。去聲。",
            "note": "去魚切。五部。"
        },
        {
            "explanation": "一曰袪、褱也。褱者、袌也。",
            "note": "此義未見其證。方言曰。袿謂之裾。郭云。裾或作袪。按下文云裾、衣袌也。此云袪、袌也。則知古有假袪爲裾者矣。袪得訓袌。故或曰藏去。或曰弆。或曰袪。皆其義也。藏物必去此而藏彼。故其義亦爲攘却。兒寛傳李奇注曰。袪、開也。散也。凡褰開曰袪。若毛傳云。袪袪、彊健皃。亦於从去得義。古無从示之袪。至集韵而後有之。唐石經。以車袪袪。从衣不誤。"
        },
        {
            "explanation": "袪尺二寸。",
            "note": "喪服記、玉藻皆有此句。上葢奪禮記曰三字。"
        },
        {
            "explanation": "春秋傳曰。披斬其袪。",
            "note": "僖五年左傳文。杜注亦曰。袪、袂也。"
        }
    ],
    "indexes": [
        "袪"
    ]
}