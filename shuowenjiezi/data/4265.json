{
    "id": 4265,
    "wordhead": "旌",
    "explanation": "游車載旌，析羽注旄首，所以精進士卒。从㫃生聲。",
    "volume": "07",
    "radical": "㫃",
    "pronunciation": "子盈切",
    "variants": [],
    "seal_character": "愉",
    "pinyin": "jing",
    "pinyin_full": "jīnɡ",
    "components": [
        "生"
    ],
    "xuan_note": "",
    "kai_note": "",
    "duan_notes": [
        {
            "explanation": "遊車載旌。",
            "note": "司常職文。注云。遊車木路也。王以田以鄙。"
        },
        {
            "explanation": "析羽注旄首也。",
            "note": "司常職曰。析羽爲旌。爾雅釋天曰。注旄首曰旌。李巡注爾雅曰。以氂牛尾著旌首。郭云。載旄於竿頭。如今之幢亦有旒。鄭注周禮云。全羽、析羽皆五采。繫之於旞旌之上。所謂注旄於幹首也。周禮舉羽以晐旄。爾雅舉旄以晐羽。許、鄭則兼舉之。合周禮、爾雅以立文。鄭云。明堂位曰。夏后氏之緌。緌以旄牛尾爲之。綴於橦上。所謂注旄於干首者。葢夏後氏但用旄牛尾。周人加用析羽。夏時徒緌不旒。周人則注羽旄而仍有縿旒。先有旄首而後有析羽注之。故許云析羽注旄首。孫炎云。析五采羽注旄上也。孫、郭皆云。其下亦有旒縿。庸風。𡤼𡤼、干旄。傳云。𡤼𡤼、干旄之皃。注旄於干首。大夫之旃也。此可證大常旂旃𣃦旗旟旐七者。皆得注羽旄於首矣。左傳言晉人假羽旌於鄭。言范宣子假羽旌於齋。則在春秋時諸侯少有此者。"
        },
        {
            "explanation": "所㠯精進士卒也。",
            "note": "精旌疊韵。釋名曰。旌、精也。有精光也。引伸爲凡表異之偁。"
        },
        {
            "explanation": "从㫃。生聲。",
            "note": "子盈切。十一部。"
        }
    ],
    "indexes": [
        "旌"
    ]
}