{
    "id": 2360,
    "wordhead": "鳳",
    "explanation": "神鳥也。天老曰：“鳳之象也，鴻前麐後，蛇頸魚尾，鸛顙鴛思，龍文虎背，燕頷雞喙，五色備舉。出於東方君子之國，翺翔四海之外，過崐崘，飲砥柱，濯羽弱水，莫宿風穴。見則天下大安寕。”从鳥凡聲。",
    "volume": "04",
    "radical": "鳥",
    "pronunciation": "馮貢切",
    "variants": [
        {
            "wordhead": "𢐴",
            "explanation": "古文鳳，象形。鳳飛，羣鳥從以萬數，故以爲朋黨字。",
            "seal_character": "墉"
        },
        {
            "wordhead": "𪈵",
            "explanation": "亦古文鳳。",
            "seal_character": "墊"
        }
    ],
    "seal_character": "墈",
    "pinyin": "feng",
    "pinyin_full": "fènɡ",
    "components": [
        "鳥",
        "凡",
        "鳳"
    ],
    "xuan_note": "",
    "kai_note": "",
    "duan_notes": [
        {
            "explanation": "神鳥也。天老曰。",
            "note": "天老、黃帝臣。"
        },
        {
            "explanation": "鳳之像也。麐前鹿後。蛇頸魚尾。龍文龜背。燕頷雞喙。五色備舉。",
            "note": "麐前鹿後各本作鴻前麐後。又魚尾下有鸛顙鴛思四字。按爾雅釋文、大雅卷阿正義、初學記、論語疏所引皆作麐前鹿後。皆無鸛顙鴛思四字。惟左傳正義同今本。葢唐人所據原有二本。左疏所據非善本也。天老對黃帝之言見韓詩外傳。今外傳亦無此四字。郭氏山海經圖讚曰。八象其體。五德其文。云八象則益爲十者非矣。今皆更正。五德其文者、首文曰德。翼文曰順。背文曰義。腹文曰信。膺文曰仁也。見山海經。"
        },
        {
            "explanation": "出於東方君子之國。",
            "note": "見羊部羌下。"
        },
        {
            "explanation": "翺翔四海之外。過崐崘。",
            "note": "崐崘當作昆侖。"
        },
        {
            "explanation": "飲砥柱。濯羽弱水。",
            "note": "弱水部作溺。"
        },
        {
            "explanation": "莫宿風穴。",
            "note": "二語見淮南書。文選注引許愼曰。風穴、風所從出也。"
        },
        {
            "explanation": "見則天下大安寧。",
            "note": "黃帝、周成王之世是也。"
        },
        {
            "explanation": "从鳥。凡聲。",
            "note": "馮貢切。古音在七部。荀卿書引詩。有鳳有皇。樂帝之心。當作有皇有鳳。與心爲韵。"
        },
        {
            "explanation": "古文鳳。象形。",
            "note": "象其首及羽翼。"
        },
        {
            "explanation": "鳳飛。羣鳥從㠯萬數。故㠯爲朋黨字。",
            "note": "此說假借也。朋本神鳥。以爲朋黨字。韋本相背也。以爲皮韋。烏本孝烏也。以爲烏呼。子本十一月陽气動萬物滋也。人以爲偁。凡此四以爲皆言六書假借也。朋黨字何以借朋鳥也。鳳飛則羣鳥從以萬數也。未製鳳字之前假借固已久矣。猶習聞鳳至者爲之也。六部七部音冣相近。故朋在六部、蒸登韵。小篆鳳入七部。侵韵也。"
        },
        {
            "explanation": "亦古文鳳。",
            "note": "旣象其形矣。又加鳥旁。葢朋者冣初古文。鵬者踵爲之者也。莊子書。化而爲鳥。其名爲鵬。崔云古鳳字。按莊生寓言。故鯤、魚子也。鵬、羣鳥之一也。而皆云大不知其幾千里。"
        }
    ],
    "indexes": [
        "凤",
        "鳳",
        "𢐴",
        "𪈵",
        "朋"
    ]
}