{
    "id": 8966,
    "wordhead": "卵",
    "explanation": "凡物無乳者卵生。象形。凡卵之屬皆从卵。",
    "volume": "13",
    "radical": "卵",
    "pronunciation": "盧管切",
    "variants": [],
    "seal_character": "畿",
    "pinyin": "luan",
    "pinyin_full": "luǎn",
    "components": [
        "卵"
    ],
    "xuan_note": "",
    "kai_note": "",
    "duan_notes": [
        {
            "explanation": "凡物無乳者卵生。",
            "note": "？部曰。人及鳥生子曰乳。獸曰產。此云凡物無乳者卵生。按此乳字與？部乳字義少異。此乳謂乳汁也。惟人及四足之獸有之。故其子胎生。羽蟲、鱗蟲、介蟲及一切昆蟲皆無乳汁。其子卵生。故曰凡物無乳者卵生。然則何以言人及鳥生曰乳、獸曰產也。此乳猶抱也、嫗也。方言。北燕朝鮮洌水之閒謂伏雞曰抱。爵子及雞雛皆謂之鷇。其卵伏而未孚、始化謂之涅。鄭注樂記曰。以體曰嫗。惟鳥於卵伏之抱之。旣孚而或生哺之。有似人之抱哺其子。凡獸之恩勤遜於是。故以鳥之將子與人竝言。乳實乳汁之義之引申。許泥𠃉爲鳥。故訓乳曰人及鳥也。子部曰。㝅、乳也。此乳汁之乳。字及孺皆曰乳子也。此乳哺之乳。此云無乳者卵生、亦指謂乳汁也。"
        },
        {
            "explanation": "象形。",
            "note": "此冡上黽象形言之。卵未生則腹大。卵陰陽所合。天地之襍也。故象其分合之形。盧管切。十四部。糸部綰下云。讀若雞卵。葢古卵讀如管也。"
        },
        {
            "explanation": "古文卵。",
            "note": "各本無。今依五經文字、九經字樣補。五經文字曰。卝古患反。見詩風。字林不見。又古猛反。見周禮。說文以爲古卵字。九經字樣曰。說文作卝。隷變作卵。是唐本說文有此無疑。但張引說文古文卵。刪去文字未安。張之意當云？卵。上說文。下隷變。乃上字誤舉其重文之古文。非是。然正可以證唐時說文之有卝。汗𥳑以卝爲古文卵字。與？爲古文風、？爲古文龜皆據本書。郭氏所見說文尙完好也。卵之古音讀如管。引申之、內則濡魚卵醬。鄭曰。卵讀爲鯤。鯤、魚子也。或作？。韋注國語亦云。鯤、魚子也。內則之魚子、言其未生者。魯語之魚子、言其巳生者。其意一也。又引申之、爲詩總角卝？之卝。毛傳曰。卝、幼稺也。此謂出腹未久。故仍得此偁。如魚之未生巳生皆得曰鯤也。又引申之、周禮有卝人。鄭曰。卝之言礦也。金玉未成器曰卝。此謂金玉錫石之樸韞於地中。而精神見於外。如卵之在腹中也。凡漢注云之言者、皆謂其轉注叚借之用。以礦釋卝。未嘗曰卝古文礦。亦未嘗曰卝讀爲礦也。自其雙聲以得其義而已。卝固讀如管、讀如關也。自劉昌宗、徐仙民讀侯猛虢猛反。謂卽礦字。遂失注意。而後有妄人敢於說文礦篆後益之曰。卝、古文礦。周禮有卝人。則不得不敢於卵篆後徑刪卝古文卵。是猶改蘭臺桼書以合其私。其誣經誣許、率天下而昧於六書。不當膺析言破律、亂名改作之誅哉。𢇂从卝聲。關从𢇂聲。許說形聲井井有條如是。"
        }
    ],
    "indexes": [
        "卵"
    ]
}