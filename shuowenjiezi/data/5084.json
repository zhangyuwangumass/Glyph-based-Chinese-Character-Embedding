{
    "id": 5084,
    "wordhead": "㑞",
    "explanation": "送也。从人灷聲。呂不韋曰：有侁氏以伊尹𠈖女。古文以爲訓字。",
    "volume": "08",
    "radical": "人",
    "pronunciation": "以證切",
    "variants": [],
    "seal_character": "撴",
    "pinyin": "ying",
    "pinyin_full": "yìnɡ",
    "components": [
        "人",
        "灷"
    ],
    "xuan_note": "臣鉉等曰：灷，不成字，當从朕省。案：勝字从朕聲，疑古者朕或音𠈖。",
    "kai_note": "",
    "duan_notes": [
        {
            "explanation": "送也。",
            "note": "𠈪今之媵字。釋言曰。媵、將、送也。周易。媵口說也。虞曰。媵、送也。燕禮。大射。媵觚于賓。鄭注。媵、送也。九歌曰。魚隣隣兮。媵予。王注。媵、送也。送爲媵之本義。以姪娣送女乃其一耑耳。公羊傳曰。媵者何。諸侯娶一國。則二國往媵之。以姪娣從。是也。今義則一耑行而全者廢矣。"
        },
        {
            "explanation": "从人。灷聲。",
            "note": "今形从女者、由一耑之義獨行故也。灷、許書無此字。而送𠈪朕皆用爲聲。此亦許書奪屚之一也。以證切。六部。朕送二字古音當亦在六部也。"
        },
        {
            "explanation": "吕不韋曰。有侁氏㠯伊尹𠈪女。",
            "note": "吕氏春秋孝行覽本味篇曰。湯於是請取婦爲婚。有侁氏喜。以伊尹爲媵送女。爲送二字。乃後人所𡚶增。許所據不如是。凡許引呂氏春秋。皆直書呂不韋曰。此與爝下是也。惡其人也。"
        },
        {
            "explanation": "古文㠯爲訓字。",
            "note": "訓與𠈪音部旣相距甚遠。字形又不相似。如疋足、屮艸、丂亏之比。今按訓當作揚。由揚譌詠。由詠復譌訓。始則聲誤。終則字誤耳。檀弓。杜蕢洗而揚觶。注云、舉爵於君也。禮揚作媵。揚、舉也。媵、送也。揚近得之。據此知禮經作媵。記作揚。媵爲古文揚字。燕禮媵觚於賓。注云。讀或爲揚。葢禮家舊讀媵爲揚、許亦用禮家舊讀說也。若今文禮媵作騰。騰正與揚義協。"
        }
    ],
    "indexes": [
        "㑞"
    ]
}