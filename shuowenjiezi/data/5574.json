{
    "id": 5574,
    "wordhead": "顔",
    "explanation": "眉目之閒也。从頁彥聲。",
    "volume": "09",
    "radical": "頁",
    "pronunciation": "五姦切",
    "variants": [
        {
            "wordhead": "𩕝",
            "explanation": "籒文。",
            "seal_character": "曒"
        }
    ],
    "seal_character": "曑",
    "pinyin": "yan",
    "pinyin_full": "yán",
    "components": [
        "頁",
        "彥"
    ],
    "xuan_note": "",
    "kai_note": "",
    "duan_notes": [
        {
            "explanation": "睂之閒也。",
            "note": "各本作睂目之閒。淺人妄增字耳。今正。睂與目之間不名顔。釋言曰。猗嗟名兮。目上名。郭注云。眉眼之閒。西京賦名作眳。薛注曰。睂睫之閒。是不謂之顔也。若云㒳睂間、㒳目間。則㒳目閒已是鼻莖、謂之頞。又非顔也。面下曰。顔前也。色下曰。顔氣也。是可證顔爲眉間。醫經之所謂闕。道書所謂上丹田。相書所謂中正印堂也。按庸風。揚且之皙也。子之淸揚。揚且之顔也。傳曰。揚睂上廣也。淸、視淸明也。揚且之顔者、廣揚而顔角豐滿也。毛云顔角。葢𢫾全頟而言。中謂之顔。旁謂之角。由㒳睂閒以直上皆得謂之顔。醫經頟曰顔曰庭是也。國語。角犀豐盈。亦角謂旁、犀謂中。犀牛一角在鼻、一角在頂。故相法有骨自印堂至頂者曰伏犀貫頂。若方言云。𩔣頟顔顙也。湘江之閒謂之𩔣。中夏謂之頟。東齊謂之顙。汝潁淮泗之閒謂之顔。此則依方語通謂頟爲顔。非毛許意也。小雅。顔之厚矣。凡羞媿喜憂必形於顔。謂之顔色。故色下曰顔氣也。"
        },
        {
            "explanation": "从𩑋。彥聲。",
            "note": "五姦切。十四部。"
        },
        {
            "explanation": "籒文。",
            "note": "鈕樹玉曰。各本篆體右作{𩠐+儿[上下]}。誤也。此从古文𦣻。"
        }
    ],
    "indexes": [
        "颜",
        "顔",
        "𩕝"
    ]
}