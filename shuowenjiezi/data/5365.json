{
    "id": 5365,
    "wordhead": "𣯩",
    "explanation": "以毳爲𦇧，色如虋。故謂之𣯩。虋，禾之赤苗也。从毛㒼聲。《詩》曰：“毳衣如𣯩。”",
    "volume": "08",
    "radical": "毛",
    "pronunciation": "莫奔切",
    "variants": [],
    "seal_character": "旤",
    "pinyin": "men",
    "pinyin_full": "mén",
    "components": [
        "毛"
    ],
    "xuan_note": "",
    "kai_note": "",
    "duan_notes": [
        {
            "explanation": "㠯毳爲𦇧。",
            "note": "毳、獸細毛也。𦇧、西胡毳布也。"
        },
        {
            "explanation": "色如虋。故謂之𣯩。",
            "note": "與虋雙聲。"
        },
        {
            "explanation": "虋、禾之赤苗也。",
            "note": "詳艸部。取其同赤。故名略同。"
        },
        {
            "explanation": "从毛。㒼聲。",
            "note": "莫奔切。古音在十四部。"
        },
        {
            "explanation": "詩曰。毳衣如𣯩。",
            "note": "王風文。今詩𣯩作璊。毛曰。璊、赬也。按許云毳𦇧謂之𣯩。然則詩作如璊爲長。作如𣯩則不可通矣。玉部曰。璊、玉䞓色也。禾之赤苗謂之虋。璊玉色如之。是則𣯩與璊皆於虋得音義。許偁詩證毳衣色赤。非證𣯩篆體也。淺人改从玉爲从毛。失其恉矣。抑西胡毳布、中國卽自古有之。斷非法服。毛傳曰。大車、太夫之車也。天子大夫四命。其出封五命。如子男之服。乘其大車檻檻然。服毳冕以決訟。是則詩所云毳衣者、周禮之毳冕。非西胡毳布也。許專治毛詩。豈容昧此。疑此六字乃淺人𡚶增。非許書固有。然鄭司農之注周禮曰。毳、罽衣也。至後鄭乃云毳畫虎蜼。謂宗彝也。是則自康成以前皆謂毳爲𦇧衣。毛公但云毳冕而不言何物。許說正同大鄭耳。"
        }
    ],
    "indexes": [
        "𣯩"
    ]
}