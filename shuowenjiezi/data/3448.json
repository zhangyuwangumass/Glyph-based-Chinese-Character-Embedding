{
    "id": 3448,
    "wordhead": "𣚍",
    "explanation": "梓屬。大者可爲棺椁，小者可爲弓材。从木𠶷聲。",
    "volume": "06",
    "radical": "木",
    "pronunciation": "於力切",
    "variants": [],
    "seal_character": "嶛",
    "pinyin": "yi",
    "pinyin_full": "yì",
    "components": [
        "木",
        "啻"
    ],
    "xuan_note": "",
    "kai_note": "",
    "duan_notes": [
        {
            "explanation": "梓屬。大者可爲棺椁。小者可爲弓材。",
            "note": "按𣚍檍古今字。心部𢡃、今作億。艸部𦺳、今作薏。水部𣽢、今作澺。人部𠐥、今作億。然則經典檍字卽說文之𣚍、何疑。考工記。取榦之道七。柘爲上。檍次之。此卽所謂小者可爲弓材也。唐風。隰有杻。釋木、毛傳皆曰。杻、檍也。許無杻字。豈其字正作紐、俗作杻與。大鄭云。檍讀如億萬之億。陸機云。今官園種之。正名曰萬嵗。取名於億萬。𠔏汲山下人或謂牛筋。或謂之檍。材可爲弓弩榦也。今各本椋𣙿二篆之閒有檍篆。云杶也。從木意聲。葢淺人謂不當闕檍字而增之。本云檍杻也。後又譌杻爲杶。不可通。考韵會云。說文作𣚍。今文作檍。則黃氏所據鍇本未誤也。今𠜂檍篆。"
        },
        {
            "explanation": "從木。𠶷聲。",
            "note": "於力切。一部。"
        }
    ],
    "indexes": [
        "𣚍"
    ]
}