{
    "id": 831,
    "wordhead": "嚏",
    "explanation": "悟解气也。从口疐聲。《詩》曰：“願言則嚏。”",
    "volume": "02",
    "radical": "口",
    "pronunciation": "都計切",
    "variants": [],
    "seal_character": "军",
    "pinyin": "ti",
    "pinyin_full": "tì",
    "components": [
        "口",
        "疐"
    ],
    "xuan_note": "",
    "kai_note": "",
    "duan_notes": [
        {
            "explanation": "悟解气也。",
            "note": "悟解气者，欠字下云張口气悟是也。悟，覺也。解，散也。通俗文曰。張口運气謂之欠。鄭注周易百果艸木皆甲坼曰。皆，讀爲人倦解之解。郭注方言蛤解曰。解，讀解悟聲之解。皆是許意。嚔與欠異音同義。玉裁按。許說嚔義非是。不必曲侚。嚔之見於月令，內則者各一。鄭氏終風箋曰。疐讀當爲不敢嚔咳之嚔。今俗人嚔云人道我。此古之遺語也。月令。民多鼽嚔。謂鼻塞而妨嚔。說文噴下一曰𡔷鼻。而釋嚔爲欠。直以其字从口不从鼻故耳。殊不思內則旣云不敢嚔。又云不敢欠。其爲二事憭然。素問說五气所病。腎爲欠爲嚔。亦分二事。倘云嚔卽是欠。則內則，素問皆不可通矣。故嚔解當改云歕鼻也爲安。口與鼻同時气出。此字之所以从口也。至若詩願言則疐。毛傳云。疐，跲也。釋文疐作疌。跲作劫。自是古字通叚。觀狼跋傳疐，跲也。而其疐本又作疌。可證。崔靈恩集注乃改劫爲。訓以今俗人體倦則伸。志倦則。音丘據反。是葢以附合許之嚔解。而不知許自解嚔。非解毛之疐也。改疐爲嚔。自鄭君始。許在鄭前。安得從鄭易毛。各本有詩曰願言則嚔六字。休寧汪氏龍以爲後人妄增者。是也。今刪。學者可以知毛，許於詩本無說。唐石經作嚔者，乃從鄭。非從毛。"
        },
        {
            "explanation": "从口。疐聲。",
            "note": "都計切。古音在十二部。"
        }
    ],
    "indexes": [
        "嚏"
    ]
}