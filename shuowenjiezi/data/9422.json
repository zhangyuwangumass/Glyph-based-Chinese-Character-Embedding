{
    "id": 9422,
    "wordhead": "凥",
    "explanation": "處也。从尸得几而止。《孝經》曰：“仲尼凥。”凥，謂閒居如此。",
    "volume": "14",
    "radical": "几",
    "pronunciation": "九魚切",
    "variants": [],
    "seal_character": "瞂",
    "pinyin": "ju",
    "pinyin_full": "jū",
    "components": [
        "尸",
        "几"
    ],
    "xuan_note": "",
    "kai_note": "",
    "duan_notes": [
        {
            "explanation": "処也。",
            "note": "各本作處。今正。凡尸得几謂之凥。尸卽人也。引申之爲凡凥処之字。旣又以蹲居之字代凥。别製踞爲蹲居字。乃致居行而凥廢矣。方言、廣雅凥処字皆不作居。而或妄改之。許書如家凥也、宋凥也、寁凥之速也、寠無禮凥也、宭羣凥也之類皆改爲居。而許書之衇絡不可知矣。"
        },
        {
            "explanation": "从尸几。",
            "note": "會意。九魚切。五部。"
        },
        {
            "explanation": "尸得几而止也。",
            "note": "釋會意之？。較舊本增三字。"
        },
        {
            "explanation": "孝經曰。仲尼凥。",
            "note": "孝經首章首句也。今作居。許君受魯國三老所獻、衞宏所校古文孝經如是。釋文引鄭本亦作凥。顏氏家訓云。仲尼居三字之中。三倉尼旁益丘。說文尸下施几。如此之類。何由可從。甚爲紕繆。鄭所據者古文眞本。屔字亦是孔子命名取字本義。何云不可從也。"
        },
        {
            "explanation": "凥、",
            "note": "逗。"
        },
        {
            "explanation": "謂閒凥如此。",
            "note": "此釋孝經之凥。卽小戴之孔子閒居也。鄭目錄曰。退朝而處曰燕居。退燕避人曰閒居。閒居而與曾子論孝。猶閒居而與子夏說愷弟君子。故孝經之凥謂閒處。閒處卽凥義之引申。但閒處之時、實凭几而坐。故直曰仲尼凥也。如此謂尸得几。"
        }
    ],
    "indexes": [
        "凥"
    ]
}