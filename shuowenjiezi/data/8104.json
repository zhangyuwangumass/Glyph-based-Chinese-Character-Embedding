{
    "id": 8104,
    "wordhead": "姑",
    "explanation": "夫母也。从女古聲。",
    "volume": "12",
    "radical": "女",
    "pronunciation": "古胡切",
    "variants": [],
    "seal_character": "熳",
    "pinyin": "gu",
    "pinyin_full": "ɡū",
    "components": [
        "古",
        "女"
    ],
    "xuan_note": "",
    "kai_note": "",
    "duan_notes": [
        {
            "explanation": "夫母也。",
            "note": "釋親曰。婦偁夫之父曰舅。稱夫之母曰姑。姑舅在則曰君舅君姑。𣳚則曰先舅先姑。按聖人正名之義。名有可叚借通用者。有不可叚借通用者。可叚借者舅姑是也。故母之晜弟爲舅。夫之父亦曰舅。妻之父曰外舅。夫之母曰姑。男子偁父之姊妹亦曰姑。偁妻之母曰外姑。葢白虎通云。舅者、舊也。姑者、故也。舊故之者、老人之偁也。故其偁可氾用之。不可叚借者父母是也。故同姓有父母。異姓無父母。夫之父母未聞偁父母也。姑之夫未聞偁父也。姑未聞偁母也。母之兄弟未聞偁父也。母之兄弟之妻未聞偁母也。從母之夫未聞偁父也。惟外祖父外祖母則以父之父母例之而得偁。從母則以父之昆弟偁從父例之而得偁。從母之子亦以從父昆弟例之而得偁。凡同姓五服之外及異姓之親衹偁兄弟。無偁昆弟者。古人偁謂之嚴也。今天下之名不正者多矣。盍反諸經乎。許於舅舉母之昆弟。於姑舉夫母。各舉男女所冣尊以發舅姑之例也。姑之字叚爲語䛐。卷耳傳曰。姑、且也。"
        },
        {
            "explanation": "从女。古聲。",
            "note": "古胡切。五部。"
        }
    ],
    "indexes": [
        "姑"
    ]
}