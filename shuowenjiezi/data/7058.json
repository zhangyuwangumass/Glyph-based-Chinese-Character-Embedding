{
    "id": 7058,
    "wordhead": "洨",
    "explanation": "水。出常山石邑井陘，東南入于泜。从水交聲。𨙶國有洨縣。",
    "volume": "11",
    "radical": "水",
    "pronunciation": "下交反",
    "variants": [],
    "seal_character": "洷",
    "pinyin": "xiao",
    "pinyin_full": "xiáo",
    "components": [
        "水",
        "交"
    ],
    "xuan_note": "",
    "kai_note": "",
    "duan_notes": [
        {
            "explanation": "洨水。出常山石邑井陘。東南入于泜。",
            "note": "于、衍字也。常山郡石邑、見前志。井陘、謂石邑之井陘山也。今直隷正定府獲鹿縣縣西南有石邑城、戰國時趙邑也。前志石邑下曰。井陘山在西。洨水所出。東南至廮陶入泜。井陘縣下應劭注曰。井陘山在南。然則井陘縣在石邑之西。井陘山在石邑西南、井陘縣南也。井陘山之東南則石邑地也。今洨河出獲鹿縣南。東流逕樂城縣西。又南入趙州畍。舊志云。下流至寧晉縣。注於胡盧河。上源四泉交合。故謂之洨也。"
        },
        {
            "explanation": "从水。交聲。",
            "note": "下交切。二部。師古曰。音效。又音爻。"
        },
        {
            "explanation": "𨙶國有洨縣。",
            "note": "沛國洨、見後志。前志作沛郡洨。凡言有者、皆別於上文之義。應劭云。洨縣、洨水所出。南入淮。是別一洨水也。師古曰。音肴。"
        }
    ],
    "indexes": [
        "洨"
    ]
}