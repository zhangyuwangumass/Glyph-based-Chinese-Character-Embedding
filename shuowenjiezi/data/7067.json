{
    "id": 7067,
    "wordhead": "㶟",
    "explanation": "水。出鴈門陰館累頭山，東入海。或曰治水也。从水纍聲。",
    "volume": "11",
    "radical": "水",
    "pronunciation": "力追切",
    "variants": [],
    "seal_character": "浀",
    "pinyin": "lei",
    "pinyin_full": "lěi",
    "components": [
        "水",
        "纍"
    ],
    "xuan_note": "",
    "kai_note": "",
    "duan_notes": [
        {
            "explanation": "㶟水。出鴈門陰館絫頭山。東入海。",
            "note": "沈約宋書曰。陰館、前漢作觀。後漢、晉作館。按今前書不作觀。葢淺人改也。鴈門郡陰館、二志同。今山西代州州北四十里陰館城是。在句注陘北。絫頭山在今朔州代州之閒。前志陰館下曰。絫頭山、治水所出。東至泉州入海。過郡六。行千一百里。水經曰。㶟水、出鴈門陰館縣。東北過代郡桑乾縣南。又東過涿鹿縣北。又東過出山。過廣陽薊縣北。又東至漁陽雍奴縣西入笥溝。按治水、㶟水異名同實。武五子傳作台水。台卽治也。前志代郡且如下。于延水出塞外。東至廣寧入治。今本無廣平舒下。祁夷水北至桑乾入治。小顔本治皆譌沽。姑故二音。其繆甚矣。酈云。地理志于延水東至廣寧入治、非是。謂于延逕廣寧故城南。又逕茹縣故城北。又逕鳴雞山西。又逕且居縣故城南。乃後注於㶟水。不當云在廣寧入治也。新挍水經注改治作沽。不免誤會。今直隷永定河卽桑乾河。卽古㶟水也。源出山西朔州馬邑縣洪濤山。會灰河。經馬邑縣、山陰縣、應州、大同府、渾源州、陽高縣、天鎭縣、廣靈縣、蔚州。入直隷畍。經西寧縣、懷安縣、保安州、懷來縣、昌平州、宛平縣、良鄉縣、固安縣、永淸縣、霸州、天津府。至大沽。北入於海。"
        },
        {
            "explanation": "从水。纍聲。",
            "note": "力追切。十五部。按此篆疑當是從水絫聲。其山曰絫頭山。故其水曰？水。今字絫作累。又與纍相亂。水經注作濕水者、㵕作漯乃又譌濕也。㵕餘水亦譌作濕餘。又或譌作溫餘。"
        },
        {
            "explanation": "一曰治水也。",
            "note": "各本作或曰。今依集韵、類篇作一曰。謂㶟水一名治水。見漢志。酈氏亦云一曰治水。師古曰。治弋之反。"
        }
    ],
    "indexes": [
        "㶟"
    ]
}