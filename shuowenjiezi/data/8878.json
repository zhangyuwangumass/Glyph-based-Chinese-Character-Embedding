{
    "id": 8878,
    "wordhead": "蛧",
    "explanation": "蛧蜽，山川之精物也。淮南王說：蛧蜽，狀如三歲小兒，赤黑色，赤目，長耳，美髮。从虫网聲。《國語》曰：“木石之怪夔蛧蜽。”",
    "volume": "13",
    "radical": "虫",
    "pronunciation": "文兩切",
    "variants": [],
    "seal_character": "甌",
    "pinyin": "wang",
    "pinyin_full": "wǎnɡ",
    "components": [
        "虫",
        "网"
    ],
    "xuan_note": "",
    "kai_note": "",
    "duan_notes": [
        {
            "explanation": "蛧蜽、",
            "note": "逗。曡韵。"
        },
        {
            "explanation": "山川之精物也。",
            "note": "精物者、易所謂精氣爲物也。主謂精氣結成之物。鬼部曰。鬽、老精物也。或作物精。非是。精氣爲物、謂精靈之聚者。游䰟爲變、謂飄𢽳者。皆鬼神之情狀也。國語。木石之怪曰夔、蛧蜽。水之怪曰龍、罔象。韋注。蛧蜽、山精。好斆人聲而迷惑人也。杜注左氏罔兩曰水神。葢因上文螭訓山神。故訓罔兩爲水神。猶韋因國語水怪爲龍、罔象。故謂蛧蜽爲山精也。許兼言山川爲長矣。又賈注國語曰。罔兩、罔象、言有夔龍之形而無實體。許云精物。殆亦與賈說異。"
        },
        {
            "explanation": "淮南王說。",
            "note": "謂劉安。"
        },
        {
            "explanation": "蛧蜽狀如三歲小兒。赤黑色。赤目、長耳、美髮。",
            "note": "玄應書引赤目下有赤爪二字。"
        },
        {
            "explanation": "从虫。网聲。",
            "note": "文㒳切。十部。按蛧蜽、周禮作方良。左傳作罔兩。孔子世家作罔閬。俗作魍魎。"
        },
        {
            "explanation": "國語曰。木石之怪夔、蛧蜽。",
            "note": "魯語文。許意夔别爲一物。如龍一足。"
        }
    ],
    "indexes": [
        "蛧"
    ]
}