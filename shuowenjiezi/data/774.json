{
    "id": 774,
    "wordhead": "犛",
    "explanation": "西南夷長髦牛也。从牛𠩺聲。凡犛之屬皆从犛。",
    "volume": "02",
    "radical": "犛",
    "pronunciation": "莫交切（當作里之切）",
    "variants": [],
    "seal_character": "兛",
    "pinyin": "li",
    "pinyin_full": "lí",
    "components": [
        "牛"
    ],
    "xuan_note": "",
    "kai_note": "",
    "duan_notes": [
        {
            "explanation": "西南夷長髦牛也。",
            "note": "今四川雅州府淸谿縣大相嶺之外有地名旄牛。產旄牛。而淸谿縣南抵寧遠府、西抵打箭鑪。古西南夷之地。皆產旄牛。如郭樸注山海經所云。背、厀及胡、尾皆有長毛者。小角。其體純黑。土俗用爲菜。其尾腊之可爲拂子。云長髦者、謂背䣛胡尾皆有長毛。下文氂字乃專謂尾也。此牛名犛牛。音如貍。楚語。巴浦之犀犛。上林賦。㺎旄貘犛。以其長髦也。故史記西南夷傳謂之髦牛。以其尾名氂也。故周禮樂師注謂之氂牛。以氂可飾旄也。故禮注、爾雅注、北山經、上林賦注、漢書西南夷傳皆謂之旄牛。氂髦旄三字音同。因之讀犛如毛。非也。據上林賦則旄犛異物。中山經。荆山多犛牛。郭曰。旄牛屬。"
        },
        {
            "explanation": "从牛。𠩺聲。",
            "note": "里之切。一部。按犛切里之。氂切莫交。徐用唐韵不誤。而俗本誤易之。"
        }
    ],
    "indexes": [
        "犛"
    ]
}