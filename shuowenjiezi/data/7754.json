{
    "id": 7754,
    "wordhead": "耳",
    "explanation": "主聽也。象形。凡耳之屬皆从耳。",
    "volume": "12",
    "radical": "耳",
    "pronunciation": "而止切",
    "variants": [],
    "seal_character": "瀸",
    "pinyin": "er",
    "pinyin_full": "ěr",
    "components": [
        "耳"
    ],
    "xuan_note": "",
    "kai_note": "",
    "duan_notes": [
        {
            "explanation": "主聽者也。",
            "note": "者字今補。凡語云而已者、急言之曰耳。在古音一部。凡云如此者、急言之曰爾。在古音十五部。如世說云聊復爾耳。謂且如此而已是也。二字音義。絶不容相混。而唐人至今譌亂至不可言。於古經傳亦任意塡寫。致多難讀。卽如論語一經。言云爾者、謂如此也。言謹爾、率爾、鏗爾者、爾猶然也。言無隱乎爾、一日長乎爾、爾猶汝也。言汝得人焉爾乎、言得人於此否也。公羊傳三年問焉爾、皆訓於此也。全經惟有前言戲之耳、乃而已之訓。今俗刻作汝得人焉耳乎。乃極爲可笑。曹操曰。俗語云生女耳。耳是不足之詞。此古說之存者也。音轉讀爲仍。如耳孫亦曰仍孫是也。"
        },
        {
            "explanation": "象形。",
            "note": "而止切。一部。"
        }
    ],
    "indexes": [
        "耳"
    ]
}