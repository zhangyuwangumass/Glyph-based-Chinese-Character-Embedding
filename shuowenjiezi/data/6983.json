{
    "id": 6983,
    "wordhead": "汝",
    "explanation": "水。出弘農盧氏還歸山，東入淮。从水女聲。",
    "volume": "11",
    "radical": "水",
    "pronunciation": "人渚切",
    "variants": [],
    "seal_character": "泫",
    "pinyin": "ru",
    "pinyin_full": "rǔ",
    "components": [
        "女",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "汝水。出弘農盧氏還歸山。東入淮。",
            "note": "弘農盧氏見上。前志汝南郡定陵下曰。高陵山、汝水出東南。至新蔡入淮。過郡四。行千三百四十里。水經曰。汝水、出河南梁縣勉鄉天息山。酈云。地理志日出高陵山。卽猛山也。亦言出南陽魯陽縣之大盂山。又言出弘農盧氏縣還歸山。博物志曰。汝出燕泉山。竝異名也。余以永平中除魯陽太守。旣在遘見。不容不述。今汝水出魯陽縣之大盂山蒙柏谷西。卽盧氏畍也。其水東北流。逕太和城西、城北。又東屆堯山西嶺下。水流兩分。一東逕堯山南爲滍水。一東北出爲汝水。東流至原鹿縣。入於淮。所謂汝口。據酈說得諸親見。大盂山之西卽慮氏畍。此許云出慮氏還歸山所由也。凡言水源者、或數源竝合而偏舉其一。或遠源罕見而劣舉其近。是以每多乖異。前志云出定陵。入淮於新蔡。皆在汝南郡。而云過郡四。班固知不始於高陵山矣。過郡四者、葢南陽河南潁川汝南也。方輿紀要曰。今汝水出汝州魯山縣西南七十里大盂山。東北流。出縣北。經伊陽縣、汝州南。又東南經寶豐縣、郟縣南。入南陽府裕州畍。經葉縣北。又東入許州之襄城郾城縣南。而入汝寧府西平縣境。東南流經上蔡縣西、汝陽縣北。又東經新蔡縣西、息縣北。至江南潁州南而注於淮。葢非復漢以前故道矣。水道提綱曰。汝水舊從舞陽縣北而南入西平畍。自元末於渦河堨𣃔其流。使東歸潁。於是西平雲莊諸石二山之水明時亦塞。今水道與古全異。卽名稱亦隨時不同。所謂灈瀙澺汶溱滇亦難確鑿𢫾證。但據時俗所見。敘次源流耳。"
        },
        {
            "explanation": "从水。女聲。",
            "note": "人渚切。五部。"
        }
    ],
    "indexes": [
        "汝"
    ]
}