{
    "id": 4784,
    "wordhead": "冕",
    "explanation": "大夫以上冠也。邃延、垂瑬、紞纊。从冃免聲。古者黃帝初作冕。",
    "volume": "07",
    "radical": "冃",
    "pronunciation": "亡辡切",
    "variants": [
        {
            "wordhead": "絻",
            "explanation": "冕或从糸。",
            "seal_character": "捡"
        }
    ],
    "seal_character": "捠",
    "pinyin": "mian",
    "pinyin_full": "miǎn",
    "components": [
        "糸",
        "免",
        "冃"
    ],
    "xuan_note": "",
    "kai_note": "",
    "duan_notes": [
        {
            "explanation": "大夫㠯上冠也。",
            "note": "冠下曰。弁冕之摠名。渾言之也。此云冕者、大夫以上冠。析言之也。大夫㠯上有冕則士無冕可知矣。周禮。王之五冕皆玄冕朱裏延紐。五采繅十有二就。皆五采玉十有二。玉筓朱紘。諸侯之繅斿九就。琘玉三采。其餘如王之事。繅斿皆就。戴先生曰。實六冕而曰五冕者、陳采就玉之數止於五也。亦以見服自十二章至一章而六。冕璪自十二旒至三旒而五。其天子大裘之冕無旒也。槩舉諸侯又申之曰繅斿皆就者、明九旒至於三旒。其就數九。公侯伯子男無降差同也。"
        },
        {
            "explanation": "䆳延垂𡏬紞纊。",
            "note": "䆳、深遠也。延者、鄭云冕之覆。周禮弁師。王之五冕。皆玄冕朱裏延紐。謂延上玄下朱。以表裏冕版也。古者以三十𦫵布爲之。故尙書、論語謂之麻冕。用三十𦫵布。上玄下朱爲延。天子至大夫所同也。其字左傳作綖。垂瑬、詳玉部瑬下。紞纊、糸部曰。紞者、冕冠塞耳者也。按紞所以懸瑱也。瑱亦謂之纊。詳糸部紞下。據許紞系於延左右。據周禮注。王后之祭服有衡垂於副之兩旁當耳。其下以紞懸瑱。是專謂后服也。然左傳。衡紞紘綖。昭其度也。似男子有衡簪於冕覆而系紞。"
        },
        {
            "explanation": "从冃。免聲。",
            "note": "亡辨切。按古音當在十三部。讀如問。許書無免字。而俛勉字皆免聲。葢本有免篆而佚之。或曰古無免兔之分。俗強分別者、非也。冕之義取前俯。則與低頭之俛關通。"
        },
        {
            "explanation": "古者黃帝初作冕。",
            "note": "大平御覽引世本曰。黃帝作旃冕。宋衷注云。通帛曰旃。應邵曰。周始加旒。周易𣪠辭曰。黃帝堯舜垂衣裳而天下治。葢取諸乾坤。"
        },
        {
            "explanation": "冕或从糸作。",
            "note": "从糸作者、謂冕延用三十𦫵布也。周禮曰。玄冕朱裏。謂玄表朱裏。注云。冕延之覆在上。是以名焉。延之覆猶云延之表也。是以名焉者、釋經文玄冕之冕字也。以其冣居上。故專得冕名也。覲禮注云。今文冕皆作絻。許或之者、許意從古文也。亦見管子、荀卿子及封禪書。"
        }
    ],
    "indexes": [
        "冕",
        "絻"
    ]
}