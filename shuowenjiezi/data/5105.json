{
    "id": 5105,
    "wordhead": "僻",
    "explanation": "避也。从人辟聲。《詩》曰：“宛如左僻。”一曰从㫄牽也。",
    "volume": "08",
    "radical": "人",
    "pronunciation": "普擊切",
    "variants": [],
    "seal_character": "擉",
    "pinyin": "pi",
    "pinyin_full": "pì",
    "components": [
        "人",
        "辟"
    ],
    "xuan_note": "",
    "kai_note": "",
    "duan_notes": [
        {
            "explanation": "辟也。",
            "note": "辟大徐本作避。非是。辟者、法也。引伸爲辟人之辟。辟人而人避之亦曰辟。若周禮閽人。凡外內命婦出入。則爲之辟。孟子。行辟人可也。曲禮。若主人拜。則客還辟辟拜。郊特牲。有由辟焉。包咸論語注。躩盤辟皃也。投壼。主人盤旋曰辟。賓盤旋曰辟。大射儀。賓辟。注曰。辟、逡遁不敢當盛。他書辟人、辟邪、辟寒、辟塵之類。語意大略相似。自屛之者言。則閽、人離𡝤篇、郊特牲是也。自退者言。則曲禮、投壼、論語注所云是也。舟部般、辟也。卽旋辟、盤辟之謂。辟之言邊也。屛於一邊也。僻之本義如是。廣韵曰。誤也。邪僻也。此引伸之義。今義行而古義廢矣。詩曰。民之多僻。"
        },
        {
            "explanation": "从人。辟聲。",
            "note": "普擊切。十六部。"
        },
        {
            "explanation": "詩曰。宛如左僻。",
            "note": "魏風葛履文。此引詩證僻之本義也。今詩作辟者。俗人不解。易字而音避。"
        },
        {
            "explanation": "一曰從旁牽也。",
            "note": "此義稍別異。"
        }
    ],
    "indexes": [
        "僻"
    ]
}