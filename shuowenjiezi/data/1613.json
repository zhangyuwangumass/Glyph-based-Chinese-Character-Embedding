{
    "id": 1613,
    "wordhead": "誃",
    "explanation": "離別也。从言多聲。讀若《論語》“跢予之足”。周景王作洛陽誃臺。",
    "volume": "03",
    "radical": "言",
    "pronunciation": "尺氏切",
    "variants": [],
    "seal_character": "唈",
    "pinyin": "chi",
    "pinyin_full": "chǐ",
    "components": [
        "言",
        "多"
    ],
    "xuan_note": "",
    "kai_note": "",
    "duan_notes": [
        {
            "explanation": "離别也。",
            "note": "釋言曰。斯誃離也。郭云。誃見詩。今毛詩未見誃字。疑析薪扡矣、容有作誃者。别兵列切。"
        },
        {
            "explanation": "从言。多聲。",
            "note": "尺氏切。古音在十七部。"
        },
        {
            "explanation": "讀若論語跢予之足。",
            "note": "泰伯篇云。啓予足。啓予手。鄭云。啓、開也。跢當是啓誤。或曰當作哆予之足。哆猶開也。"
        },
        {
            "explanation": "周景王作洛陽誃臺。",
            "note": "東京賦曰。於南則謻門曲榭。薛曰。謻門、冰室門也。水經注穀水篇曰。洛陽諸宫名曰南宫。有謻臺。臨照臺。東京賦謻門卽宣陽門也。門內有宣陽冰室。按謻臺葢謂謻門之臺也。謻者誃之或體。李善直移反。周景王作大錢大鐘。則其作誃臺也亦侈大之意。釋宫。連謂之簃。郭云。堂樓閣邊小屋。今呼之簃廚連觀也。鉉竹部新附有簃字。按陸雲與兄書曰。曹公所爲屋。坼其謻堂。不可壞。直以斧斫之。其字亦作謻。爾雅之簃、葢亦誃之異體。"
        }
    ],
    "indexes": [
        "誃"
    ]
}