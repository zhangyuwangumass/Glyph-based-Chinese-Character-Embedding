{
    "id": 8595,
    "wordhead": "纚",
    "explanation": "冠織也。从糸麗聲。",
    "volume": "13",
    "radical": "糸",
    "pronunciation": "所綺切",
    "variants": [],
    "seal_character": "珎",
    "pinyin": "xi",
    "pinyin_full": "xǐ",
    "components": [
        "麗",
        "糸"
    ],
    "xuan_note": "",
    "kai_note": "",
    "duan_notes": [
        {
            "explanation": "冠織也。",
            "note": "冠織者、爲冠而設之織成也。凡繒布不䇓翦裁而成者謂之織成。內則注曰。縱、韜髮者也。士冠禮曰。纚廣終幅長六尺。注曰。纚、今之幘。終、充也。纚一幅長六尺。足以韜髮而結之矣。禮經贊者奠纚而後設纚。賓正纚乃加冠。是以纚韜髮而後冠也。此纚葢織成。緇帛廣二尺二寸、長衹六尺。不待翦裁。故曰冠織。漢制。齊三服冠獻冠幘縰。正是織成者。注云。如方目紗。按引申之、网有名纚者。薜綜曰。纚網如箕形。狹後廣前。西京賦曰。纚鰋鮋。吴都賦曰。纚鱨魦。○釋名。纚以韜髮者也。以纚爲之。因以爲之名。按劉語似誤。本爲韜髮之偁。繼乃以爲帛偁。如劉語乃倒其先後矣。"
        },
        {
            "explanation": "从糸。麗聲。",
            "note": "所綺切。十六部。亦作縰、同。問喪雞斯、卽筓纚之叚借也。"
        },
        {
            "explanation": "謂㠯緇帛韜髮。",
            "note": "六字各本無。依集韵、類篇、韵會所引皆有。葢古注之存者。"
        }
    ],
    "indexes": [
        "纚"
    ]
}