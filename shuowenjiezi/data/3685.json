{
    "id": 3685,
    "wordhead": "㮐",
    "explanation": "木參交以枝炊䉛者也。从木省聲。讀若驪駕。",
    "volume": "06",
    "radical": "木",
    "pronunciation": "所綆切",
    "variants": [],
    "seal_character": "庘",
    "pinyin": "sheng",
    "pinyin_full": "shěnɡ",
    "components": [
        "木",
        "省"
    ],
    "xuan_note": "臣鉉等曰：驪駕未詳。",
    "kai_note": "",
    "duan_notes": [
        {
            "explanation": "木參交、㠯支炊䉛者也。",
            "note": "支各本作枝。今依集韵、類篇正。竹部曰。䉛、漉米籔也。籔、炊䉛也。䉛籔二字爲一物。謂米旣淅將炊而漉之令乾。又以三交之木支此䉛。則𤁋乾尤易也。三交之木是爲㮐。"
        },
        {
            "explanation": "從木。省聲。",
            "note": "所綆切。十一部。"
        },
        {
            "explanation": "讀若驪駕。",
            "note": "漢平帝紀。禮娶親迎。立軺倂馬。服䖍曰。立軺、立乗小車也。倂馬、驪駕也。按驪之言麗也。騈下云。駕二馬也。駕二馬爲麗駕。㮐讀若驪駕之驪。此淸支二部合韵也。按玉篇曰。杫㮐？三同。思漬切。肉几也。集韵說同。考方言曰。俎、几也。西南蜀漢之郊曰杫。音賜。後漢書。藥崧家貧爲郎。常獨直臺上。無被。枕杫。是則肉几應作杫？。支䉛應作㮐。不知何以合之。而亦可以證十一十六部合韵之理也。"
        }
    ],
    "indexes": [
        "㮐"
    ]
}