{
    "id": 394,
    "wordhead": "芸",
    "explanation": "艸也。似目宿。从艸云聲。《淮南子》說：“芸艸可以死復生。”",
    "volume": "01",
    "radical": "艸",
    "pronunciation": "王分切",
    "variants": [],
    "seal_character": "俁",
    "pinyin": "yun",
    "pinyin_full": "yún",
    "components": [
        "艸",
        "云"
    ],
    "xuan_note": "",
    "kai_note": "",
    "duan_notes": [
        {
            "explanation": "艸也。佀目宿。",
            "note": "夏小正。正月采芸。爲廟采也。二月榮芸。月令。仲冬芸始生。注。芸、香艸。高注淮南、呂覽皆曰。芸、芸蒿。菜名也。呂覽曰。菜之美者、陽華之芸。注。芸、芳菜也。賈思勰引倉頡解詁曰。芸蒿似斜蒿。可食。沈括曰。今謂之七里香者是也。葉類豌豆。其葉極芬香。古人用以藏書辟蠧。採置席下。能去蚤蝨。"
        },
        {
            "explanation": "从艸。云聲。",
            "note": "王分切。十三部。"
        },
        {
            "explanation": "淮南王說。芸艸可㠯死復生。",
            "note": "淮南王劉安也。可以死復生。謂可以使死者復生。葢出萬畢術、鴻寶等書。今失其傳矣。"
        }
    ],
    "indexes": [
        "芸"
    ]
}