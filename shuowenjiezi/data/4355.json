{
    "id": 4355,
    "wordhead": "稼",
    "explanation": "禾之秀實爲稼，莖節爲禾。从禾家聲。一曰稼，家事也。一曰在野曰稼。",
    "volume": "07",
    "radical": "禾",
    "pronunciation": "古訝切",
    "variants": [],
    "seal_character": "慼",
    "pinyin": "jia",
    "pinyin_full": "jià",
    "components": [
        "禾",
        "家"
    ],
    "xuan_note": "",
    "kai_note": "",
    "duan_notes": [
        {
            "explanation": "禾之秀實爲稼。",
            "note": "旣言秀又言實者、論語說也。謂禾𥝩之成曰稼也。甫田。曾孫之稼。箋云。稼、禾也。謂有稿者也。"
        },
        {
            "explanation": "莖節爲禾。",
            "note": "全體爲禾。渾言之也。聘禮禾三十車是也。禹貢所謂總也。莖節爲禾。別於𥝩而言。析言之也。下文之稭稈也。"
        },
        {
            "explanation": "从禾。家聲。",
            "note": "古訝切。古音在五部。"
        },
        {
            "explanation": "一曰稼、家事也。",
            "note": "此取从家爲義。史記曰。五穀蕃孰。穰穰滿家。邠風。八月其穫。謂禾可穫也。九月築場圃。十月納禾稼。謂治於場而納之囷倉也。此說與穡義略同。"
        },
        {
            "explanation": "一曰在野曰稼。",
            "note": "稼之言嫁也。毛傳曰。種之曰稼。周禮司稼注曰。種穀曰稼。如嫁女以有所生。此說與穡義別。吕覽君守篇曰。后稷作榢。"
        }
    ],
    "indexes": [
        "稼"
    ]
}