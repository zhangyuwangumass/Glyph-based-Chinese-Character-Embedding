{
    "id": 8109,
    "wordhead": "娣",
    "explanation": "女弟也。从女从弟，弟亦聲。",
    "volume": "12",
    "radical": "女",
    "pronunciation": "徒禮切",
    "variants": [],
    "seal_character": "熹",
    "pinyin": "di",
    "pinyin_full": "dì",
    "components": [
        "女",
        "弟"
    ],
    "xuan_note": "",
    "kai_note": "",
    "duan_notes": [
        {
            "explanation": "同夫之女弟也。",
            "note": "小徐本有夫之二字、而尙少同字。今補。同夫者、女子同事一夫也。釋親曰。女子同出謂先生爲姒。後生爲娣。孫郭皆云。同出、謂俱嫁事一夫。王度記曰。諸侯娶一國。則二國往媵之。公羊傳、白虎通皆曰。諸侯娶一國。則二國往媵之。以姪娣從。姪者何。兄之子也。娣者何。女弟也。大雅韓奕傳曰。諸侯一娶九女。二國媵之。諸娣、衆妾也。按女子謂女兄弟曰姊妹。與男子同。而惟媵己之妹則謂之娣。葢別於在母家之偁。以明同心事一君之義也。禮喪服經皆言妹無言娣者。今大徐本作女弟也。非是。小徐本又妹娣二篆互譌。而娣下曰女弟也。妹下曰夫之女弟也。楚金以班昭女誡㛮妹之偁注之。夫夫之姊呼女妐。夫之妹呼女叔。見鄭氏昏義注。夫之妹呼女叔、猶夫之弟呼叔也。呼妹則名不正矣。今本爾雅轉寫女叔誤爲女妹。不可不正。○或問俱嫁一夫謂先生爲姒。古未聞以姊媵者。何以有先生者也。曰二國往媵。容有小國。容有年稍長者。又問娣異名以別於妹矣。何姪不爲異名乎。曰姪之名以別於男子之謂猶子。早爲異名矣。不煩更異也。曰釋親又言長婦謂稚婦爲娣婦。娣婦謂長婦爲姒婦。見於傳者姒爲妯娌之偁何也。曰此所謂名之可以叚借通偁者也。如兄弟之偁同姓異姓皆得偁之也。妯娌偁長者曰姒。少者曰娣。與坐以夫齒之禮。竝行不悖。"
        },
        {
            "explanation": "从女。弟聲。",
            "note": "形聲中會意。徒禮切。十五部。"
        }
    ],
    "indexes": [
        "娣"
    ]
}