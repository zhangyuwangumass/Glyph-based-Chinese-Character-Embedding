{
    "id": 5566,
    "wordhead": "羨",
    "explanation": "貪欲也。从㳄，从羑省。羑呼之羑，文王所拘羑里。",
    "volume": "08",
    "radical": "㳄",
    "pronunciation": "似面切",
    "variants": [],
    "seal_character": "曈",
    "pinyin": "xian",
    "pinyin_full": "xiàn",
    "components": [
        "羑"
    ],
    "xuan_note": "",
    "kai_note": "",
    "duan_notes": [
        {
            "explanation": "貪欲也。",
            "note": "大雅。無然歆羨。毛傳云。無是貪羨。此羨之本義也。假借爲衍字。如大雅。及爾游羨。傳曰。羨、溢也。周禮。以其餘爲羨。鄭司農云。羨、饒也。皆是。亦假借爲延字。典瑞璧羨注云。長也。玉人注云。徑也。皆由延訓長。假此爲延也。墓中道曰羨道音延。亦取㴱長之義。若江夏郡沙羨縣、音夷。則係方語。"
        },
        {
            "explanation": "从㳄、羑省。",
            "note": "按羑當作㕗。似面切。十四部。"
        },
        {
            "explanation": "羑呼之羑文王所拘羑里。",
            "note": "此釋从羑會意之恉。而轉寫奪誤不完。當云㕗者、㕗𧦝之㕗。文王所拘羑里作羑。𠔏十四字。別羑㕗二文也。羑里之羑、進善也。見𦍋部。㕗、相訹𧦝也。見厶部。有所羨者必好惡無節於內。知誘於外。故从㕗省。然㕗之古文作羑。則云从羑爲是。十四字葢庾儼輩爲之。"
        }
    ],
    "indexes": [
        "羨"
    ]
}