{
    "id": 7587,
    "wordhead": "鮆",
    "explanation": "飲而不食，刀魚也。九江有之。从魚此聲。",
    "volume": "11",
    "radical": "魚",
    "pronunciation": "徂礼切",
    "variants": [],
    "seal_character": "澀",
    "pinyin": "ji",
    "pinyin_full": "jì",
    "components": [
        "此",
        "魚"
    ],
    "xuan_note": "",
    "kai_note": "",
    "duan_notes": [
        {
            "explanation": "刀魚也。㱃而不食。",
            "note": "各本作飲而不食刀魚也。今依韵會本。漢書貨殖傳顔注正如此。下多者字。刀魚、今人語尚如此。以其形像刀也。俗字作魛。尚書大傳有魚刀。蓋卽此。飲而不食、故其形纖削而味淸雋。春出江中。人多食之。山海經云。苕水注於具區。其中多鮆魚。郭云。鮆魚狹薄而長頭。大者尺餘。太湖中今饒之。郭不係江係太湖者、以經云具區也。今太湖中尚時有之。又按釋魚鮤鱴刀。郭云。今之鮆魚。亦呼爲魛魚。郭說蓋非。鄭注周禮薶物爲鱴刀、含漿之屬。鱴刀、含漿必皆蚌蛤之類。故謂之薶物。不得因一刀字附會也。〇周禮正義云。孫注爾雅刀魚與鱴別。然則孫鮤鱴爲逗。刀爲句。郭蓋同"
        },
        {
            "explanation": "九江有之。",
            "note": "九江謂岷江東至於醴以下也。"
        },
        {
            "explanation": "从魚。此聲。",
            "note": "徂禮切。十五十六部。漢書音義曰。楚人言薺魚。"
        }
    ],
    "indexes": [
        "鮆"
    ]
}