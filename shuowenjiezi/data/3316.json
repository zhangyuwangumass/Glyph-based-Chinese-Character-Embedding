{
    "id": 3316,
    "wordhead": "亯",
    "explanation": "獻也。从高省，曰象進孰物形。《孝經》曰：“祭則鬼亯之。”凡亯之屬皆从亯。",
    "volume": "05",
    "radical": "亯",
    "pronunciation": "許兩切",
    "variants": [
        {
            "wordhead": "𠅠",
            "explanation": "篆文亯。",
            "seal_character": "峷"
        }
    ],
    "seal_character": "島",
    "pinyin": "xiang",
    "pinyin_full": "xiǎnɡ",
    "components": [
        "亯"
    ],
    "xuan_note": "",
    "kai_note": "",
    "duan_notes": [
        {
            "explanation": "獻也。",
            "note": "下進上之䛐也。按周禮用字之例。凡祭亯用亯字。凡饗燕用饗字。如大宗伯吉禮下六言亯先王。嘉禮下言以饗燕之禮親四方賓客。尤其明證也。禮經十七篇用字之例。聘禮內臣亯君字作亯。士虞禮、少牢饋食禮尙饗字作饗。小戴記用字之例。凡祭亯、饗燕字皆作饗。無作亯者。左傳則皆作亯。無作饗者。毛詩之例。則獻於神曰亯。神食其所亯曰饗。如楚茨以亯以祀。下云神保是饗。周頌我將我亯。下云旣右饗之。魯頌亯祀不忒、亯以騂犧。下云是饗是宜。商頌以假以亯。下云來假來饗。皆其明證也。鬼神來食曰饗、卽禮經尙饗之例也。獻於神曰亯、卽周禮祭亯作亯之例也。各經用字自各有例。周禮之饗燕、左傳皆作亯宴。此等葢本書固尒。非由後人改竄。"
        },
        {
            "explanation": "从高省。",
            "note": "獻者必高奉之。曲禮曰。執天子之器則上衡。國君則平衡。後世亦以舉案齊眉爲敬。"
        },
        {
            "explanation": "日象孰物形。",
            "note": "禮經言饋食者、薦孰也。許㒳切。十部。亯象薦孰。因以爲飪物之偁。故又讀普庚切。亯之義訓薦神。誠意可通於神。故又讀許庚切。古音則皆在十部。其形、薦神作亨、亦作享。飪物作亨、亦作烹。易之元亨、則皆作亨。皆今字也。"
        },
        {
            "explanation": "孝經曰。祭則鬼亯之。",
            "note": "孝經孝治章文。"
        },
        {
            "explanation": "篆文亯。",
            "note": "後篆者、丄部之例也。據玄應書則亯者籒文也。小篆作？。故𣜩書作亨、作享。小篆之變也。"
        }
    ],
    "indexes": [
        "亯",
        "𠅠"
    ]
}