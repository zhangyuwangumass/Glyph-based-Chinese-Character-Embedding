{
    "id": 6958,
    "wordhead": "涐",
    "explanation": "水。出蜀汶江徼外，東南入江。从水我聲。",
    "volume": "11",
    "radical": "水",
    "pronunciation": "五何切",
    "variants": [],
    "seal_character": "泐",
    "pinyin": "e",
    "pinyin_full": "é",
    "components": [
        "水",
        "我"
    ],
    "xuan_note": "",
    "kai_note": "",
    "duan_notes": [
        {
            "explanation": "𣴮水。出蜀汶江徼外。東南入江。",
            "note": "蜀郡汶江、見前志。後志云。蜀郡汶江道。前志蜀郡靑衣下云。大渡水東南至南安入渽。汶江下云。渽水出徼外。南至南安東入江。過郡三。行三千四十里。水經曰。大江又東南過犍爲武陽縣。靑衣水、沫水從西南來合而注之。又曰。靑衣水出靑衣縣西蒙山。東與沫水合。至犍爲南安縣入江。沫水出廣柔徼外。東南過旄牛縣北。又東至越巂靈道縣。出蒙山南。東北與靑衣水合。東入於江。注曰。江水又東南徑南安縣西。縣治靑衣水會。衿帶二水矣。縣南有峨眉山。有濛水。卽大渡水也。水發蒙谿。東南與渽水合。渽水出徼外。徑汶江道南。至南安入大渡水。大渡水、又東入江。按經曰武陽。注曰南安。二縣壤接。犍爲南安者、今四川嘉定府治附郭縣曰樂山是也。蜀郡汶江縣者、今四川茂州治是其地。凡言徼外者、皆謂去其郡縣境不甚遠。如廣漢剛氐道徼外、蜀湔氐徼外皆是。徼者、張揖曰塞也。以本柵水爲蠻夷畍也。漢志靑衣縣下有大渡水而無靑衣水。葢今之靑衣水、班所謂大渡水也。今之大渡河、班所謂渽水也。凡水以互受而名亂舉如是矣。且地理志不言沫水。但言大渡水入渽。渽水至南安入江。水經、華陽國志、張揖注漢書皆曰。沫水與靑衣水合入江。然則諸家云沫水與靑衣水合者、卽班志之大渡水與渽水合也。以今水道言。今之靑衣江出雅州府蘆山縣東伏牛山西麓。東南流。經榮經縣東。雅州府城北。名山縣南。淇雅縣南。夾江縣西。至嘉定府西境與陽江合者。諸家之靑衣水、班志之大渡水也。今之大渡河出小金川司大金川司。至上下魚通。合打箭鑪瀘河。經曬經關合越巂河。經峩縣西南大峩山前。又經三峩山麓。至嘉定府西南境。靑衣江自西北來會者。諸家所云沫水、班固所云渽水也。大渡河自北而西而西南而東而東北、曲行千五百里。班云過郡三者、蜀郡越巂犍爲也。云行三千四十里、三千或是二千之誤。凡唐宋史云大渡河者、皆謂地理志之渽水。卽司馬相如傳之沫水。"
        },
        {
            "explanation": "从水。𢦒聲。",
            "note": "各本篆作涐(篆)。解作我聲。音五何切。字之誤也。今更正。按作涐、則與漢志不合。遂有欲改志作涐者。攷漢志師古注曰。渽音哉。葢沿音義舊文。玉篇涪潼渽江沱湔浙沫溫灊滇淹沮塗沅其十五字聯屬。皆崏江之類。與說文正合。而涐字則廁於部末孫強、陳彭年襍收字中。此與木部梔字可正桅字之誤正同。水經注云。呂忱曰。渽水出蜀。許愼以爲𣴮水也。从水、𢦒聲。分別許、呂古今異體。俗改𣴮爲涐。非是。廣韵十六咍曰。渽、水名。出蜀。此用字林。集韵十六咍、類篇水部皆云渽或作𣴮。此許字之佚見於古籍者。祖才切。一部。"
        }
    ],
    "indexes": [
        "涐"
    ]
}