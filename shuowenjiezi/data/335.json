{
    "id": 335,
    "wordhead": "蓷",
    "explanation": "萑也。从艸推聲。《詩》曰：“中谷有蓷。”",
    "volume": "01",
    "radical": "艸",
    "pronunciation": "他回切",
    "variants": [],
    "seal_character": "侃",
    "pinyin": "tui",
    "pinyin_full": "tuī",
    "components": [
        "艸",
        "推"
    ],
    "xuan_note": "",
    "kai_note": "",
    "duan_notes": [
        {
            "explanation": "隹也。",
            "note": "隹各本作萑。誤。今正。王風。中谷有蓷。釋艸。萑、蓷。毛傳曰。蓷、鵻。葢爾雅本作隹。與毛傳鵻字同。後人輒加卄頭耳。菼亦一名鵻。皆謂其色似夫不也。陸機云。舊說及魏周元明皆云菴閭。韓詩及三蒼、說苑云益母。本艸云。益母、茺蔚也。劉歆云。蓷、臭穢。艸名臭穢卽茺蔚也。按臭茺雙聲。穢蔚曡韵。李、郭注爾雅亦云茺蔚。未知許意何屬。"
        },
        {
            "explanation": "从艸。推聲。",
            "note": "他回切。十五部。"
        },
        {
            "explanation": "詩曰。中谷有蓷。",
            "note": "按鉉本此下有萑篆。萑訓艸多皃。則鍇本在茸葏二篆閒、是也。鉉乃移而類居之。必萑訓蓷也則可矣。"
        }
    ],
    "indexes": [
        "蓷"
    ]
}