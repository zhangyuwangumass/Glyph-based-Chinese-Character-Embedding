{
    "id": 32,
    "wordhead": "祡",
    "explanation": "燒祡燓燎以祭天神。从示此聲。《虞書》曰：“至于岱宗，祡。”",
    "volume": "01",
    "radical": "示",
    "pronunciation": "仕皆切",
    "variants": [
        {
            "wordhead": "𥚨",
            "explanation": "古文祡从隋省。",
            "seal_character": "中"
        }
    ],
    "seal_character": "丬",
    "pinyin": "chai",
    "pinyin_full": "chái",
    "components": [
        "示",
        "此",
        "隋"
    ],
    "xuan_note": "",
    "kai_note": "",
    "duan_notes": [
        {
            "explanation": "燒柴尞祭天也。",
            "note": "此從爾雅音義。尞各本作燎。非也。火部曰。尞祡祭天也。此曰祡尞祭天也。是爲轉注冣較然者。柴與祡同此聲。故燒柴祭曰祡。釋天曰。祭天曰燔柴。祭法曰。燔柴於泰壇。祭天也。孝經說曰。封乎泰山。考績祡尞。郊特牲曰。天子適四方。先祡。注。所到必先燔柴。有事於上帝。"
        },
        {
            "explanation": "从示。此聲。",
            "note": "仕皆切。十五部。凡此聲亦多轉入十六部。"
        },
        {
            "explanation": "虞書曰。",
            "note": "虞書當爲唐書。說見七篇禾部。"
        },
        {
            "explanation": "至于岱宗。祡。",
            "note": "許自序偁書孔氏。知古文尚書作祡。不从木作柴也。王制、郊特牲、大傳同。𥚨"
        },
        {
            "explanation": "古文祡。从隋省。",
            "note": "此葢壁中尚書作𥚨也。旣偁古文尚書作祡矣。何以云壁中作𥚨也。凡漢人云古文尚書者、猶言古本尚書。以別於夏矦、歐陽尚書。非其字皆倉頡古文也。儀禮有古文今文、亦猶言古本今本。非一皆倉頡古文、一皆隷書也。如此字壁中𥳑作𥚨。孔安國以今文讀之。知𥚨卽小篆祡字。改从小篆作祡是。孔氏古文尚書出於壁中云爾。不必皆仍壁中字形也。綴𥚨於祡下者、猶周禮旣从杜子春易字、乃綴之云故書作某也。隋聲古音在十七部。此聲古音在十六部。音轉冣近。𥚨之爲祡。猶玼瑳姕傞皆同字。"
        }
    ],
    "indexes": [
        "祡",
        "𥚨"
    ]
}