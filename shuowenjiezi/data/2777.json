{
    "id": 2777,
    "wordhead": "劋",
    "explanation": "絕也。从刀喿聲。《周書》曰：“天用劋絕其命。”",
    "volume": "04",
    "radical": "刀",
    "pronunciation": "子小切",
    "variants": [],
    "seal_character": "婲",
    "pinyin": "jiao",
    "pinyin_full": "jiǎo",
    "components": [
        "喿",
        "刀"
    ],
    "xuan_note": "",
    "kai_note": "",
    "duan_notes": [
        {
            "explanation": "絕也。",
            "note": "夏書甘誓。天用劋絕其命。天寶巳前本如是。釋文曰劋子六反。玉篇子小反。馬本作剿。宋開寶巳前本如是。今玉篇劋子小切。絕也。剿同上。此顧希馮之舊也。自衞包改劋爲勦。以刀部訓絕之字。改爲力部訓勞之字。於是五經文字力部曰。勦見禮記。又見夏書。而刀部反無剿字。開寶中改釋文劋爲勦、剿爲巢。羣經音辨、集韵等皆云勦、絕也。重紕貤繆。莫能諟正。葢衞包當日改劋爲從刀之剿猶可說也。改爲從力之勦則不可說矣。王莽傳。郭欽封劋胡子。又詔曰。將遣大司空征伐劋絕之矣。此用夏書也。外戚傳。命樔絕而不長。此假借字也。說文水部？、讀若夏書天用勦絕。此必淺人以衞包本改之也。曲禮。毋剿說。字從刀、不從力。"
        },
        {
            "explanation": "从刀。喿聲。",
            "note": "子小切。二部。"
        },
        {
            "explanation": "周書曰。",
            "note": "周者夏之誤。"
        }
    ],
    "indexes": [
        "劋"
    ]
}