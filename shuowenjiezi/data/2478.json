{
    "id": 2478,
    "wordhead": "烏",
    "explanation": "孝鳥也。象形。孔子曰：“烏，𥃳呼也。”取其助气，故以爲烏呼。凡烏之屬皆从烏。",
    "volume": "04",
    "radical": "烏",
    "pronunciation": "哀都切",
    "variants": [
        {
            "wordhead": "𡗃",
            "explanation": "古文烏，象形。",
            "seal_character": "夓"
        },
        {
            "wordhead": "𡖗",
            "explanation": "象古文烏省。",
            "seal_character": "夔"
        }
    ],
    "seal_character": "夒",
    "pinyin": "wu",
    "pinyin_full": "wū",
    "components": [
        "烏"
    ],
    "xuan_note": "臣鉉等曰：今俗作嗚，非是。",
    "kai_note": "",
    "duan_notes": [
        {
            "explanation": "孝鳥也。",
            "note": "謂其反哺也。小爾雅曰。純黑而反哺者謂之烏。"
        },
        {
            "explanation": "象形。",
            "note": "鳥字點睛。烏則不。以純黑故不見其睛也。哀都切。五部。"
        },
        {
            "explanation": "孔子曰。烏、亏呼也。",
            "note": "亏各本作盱。今正。亏、於也。象气之舒。亏呼者、謂此鳥善舒气自叫。故謂之烏。"
        },
        {
            "explanation": "取其助气。故㠯爲烏呼。",
            "note": "此許語也。取其字之聲可以助气。故以爲烏呼字。此發明假借之法。與朋爲朋黨。韋爲皮韋、來爲行來、西爲東西、止爲足、子爲人偁一例。古者短言於。長言烏呼。於烏一字也。匡繆正俗曰。今文尚書悉爲於戲字。古文尚書悉爲烏呼字。而詩皆云於乎。中古以來文籍皆爲烏呼字。按經、傳、漢書烏呼無有作嗚呼者。唐石經誤爲嗚者十之一耳。近今學者無不加口作嗚。殊乖大雅。又小顏云。古文尙書作烏呼。謂枚頤本也。今文尙書作於戲。謂漢石經也。洪适載石經尙書殘碑於戲字尙四見。可證也。今匡繆正俗古今字互譌。"
        },
        {
            "explanation": "象古文烏省。",
            "note": "此卽今之於字也。象古文烏而省之。亦？省爲革之類。此字葢古文之後出者。此字旣出。則又于於爲古今字。釋詁、毛傳、鄭注經皆云。亏、於也。凡經多用于。凡傳多用於。而烏鳥不用此字。"
        }
    ],
    "indexes": [
        "乌",
        "烏",
        "𡗃",
        "𡖗"
    ]
}