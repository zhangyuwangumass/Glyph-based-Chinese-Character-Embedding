{
    "id": 9534,
    "wordhead": "軌",
    "explanation": "車徹也。从車九聲。",
    "volume": "14",
    "radical": "車",
    "pronunciation": "居洧切",
    "variants": [],
    "seal_character": "矽",
    "pinyin": "gui",
    "pinyin_full": "ɡuǐ",
    "components": [
        "車",
        "九"
    ],
    "xuan_note": "",
    "kai_note": "",
    "duan_notes": [
        {
            "explanation": "車徹也。",
            "note": "攴部曰。徹者、通也。車徹者、謂輿之下㒳輪之閒空中可通。故曰車徹。是謂之車軌。軌之名謂輿之下隋方空處。老子所謂當其無有車之用也。高誘注吕氏春秋曰。㒳輪之閒曰軌。毛公匏有苦葉傳曰。由輈以下曰軌。合此二語、知軌所在矣。上歫輿。下歫地。㒳旁歫輪。此之謂軌。毛云由輈以下、則輿下之輈、軌也。輈下之軸、軌也。虚空之處未至於地皆軌也。濡軌者、水濡輪閒空虛之處。而至於軸。而至於輈。則必入輿矣。故濟盈𣃔無有濟濡軌之水者。禮義之大防也。毛何以不言㒳輪之閒、而言由輈以下乎。曰㒳輪之閒、自廣陿言之。凡言度涂以軌者、必以之。由輈以下、自高庳言之。詩言濡軌、晏子言其深滅軌、以之。中庸車同軌、兼廣陿高庳言之。徹廣六尺。軹崇三尺三寸。天下同之。同於天子所制之度也。穀梁傳車軌塵、卽曲禮之驅塵不出軌。謂其塵之高廣、一如軌之高廣而不過也。車人徹廣六尺、自其裏言之。匠人注徹廣八尺、自其表言之。曰由輈以下曰軌、曰㒳輪之閒曰軌、自其裏言之。少儀祭左右軌、史記車不得方軌、自其表言之。自軌徹之說不明。訓之以地上之迹。迹非不名軌徹也。而迹豈軌徹也。邶詩不能通、乃以軓字易軌字。而毛傳由輈以下復改作由輈以上。郢書燕說、沈錮千年矣。許云車徹。固已了然。如後人之憒憒。則許當云軌車？也、？車迹也已矣。故大史公言好學深思、不若卜子言近思。"
        },
        {
            "explanation": "从車。九聲。",
            "note": "軌从九者、九之言鳩也、聚也。空中可容也。形聲中有會意。古意居酉反。在三部。今音居洧反。"
        }
    ],
    "indexes": [
        "轨",
        "軌"
    ]
}