{
    "id": 7044,
    "wordhead": "洙",
    "explanation": "水。出泰山蓋臨樂山，北入泗。从水朱聲。",
    "volume": "11",
    "radical": "水",
    "pronunciation": "市朱切",
    "variants": [],
    "seal_character": "洩",
    "pinyin": "shu",
    "pinyin_full": "shū",
    "components": [
        "朱",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "洙水。出泰山葢臨樂山。北入泗。",
            "note": "泰山郡葢、二志同。今山東沂州府沂水縣縣西北七十里有葢城是也。前志葢下曰。臨樂于山、洙水所出。西北至葢入池水。水經曰。洙水、出泰山葢縣臨樂山。西南至卞縣入於泗。按此條水經與志迥殊。志云臨樂于山者、謂勃海郡臨樂縣之于山也。泝其源而言。故下文云至葢。非謂洙出葢也。而經、注皆刪于字。謂臨樂爲葢縣山名。其亦誤矣。池、注引作泗。云或作池。葢字誤。夫經、注皆云泗水出卞縣。不云出葢縣。又皆云洙水至卞入泗。不云至葢入泗。然則卽改池爲泗、亦於水道不合。安知班時無池水。抑或不知何字之誤、而竟作泗字也。杜預釋例云。出魯國東北。西南入沇水。下合泗。乃作沇字。俟攷。葢洙水在班時已非古道。故其書法不同他水。至桑、酈時更昧於臨樂之源。乃誣班爲出葢。觀春秋莊九年浚洙。知其易湮也。許亦云出泰山葢臨樂山。北入泗。恐非許氏原文。淺人用水經改竄之。今洙水在曲阜縣北四里。上不得其源。下流不入泗而入沂。又迥非酈氏之舊。葢以湮没而以是冒之耳。"
        },
        {
            "explanation": "从水。朱聲。",
            "note": "巿朱切。四部。"
        }
    ],
    "indexes": [
        "洙"
    ]
}