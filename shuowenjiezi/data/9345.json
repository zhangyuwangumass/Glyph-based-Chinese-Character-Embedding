{
    "id": 9345,
    "wordhead": "鏓",
    "explanation": "鎗鍃也。一曰大鑿，平木者。从金悤聲。",
    "volume": "14",
    "radical": "金",
    "pronunciation": "倉紅切",
    "variants": [],
    "seal_character": "眳",
    "pinyin": "zong",
    "pinyin_full": "cōnɡ",
    "components": [
        "悤",
        "金"
    ],
    "xuan_note": "",
    "kai_note": "",
    "duan_notes": [
        {
            "explanation": "鎗鏓也。",
            "note": "學記曰。善待問者如撞鐘。叩之以小者則小鳴。叩之以大者則大鳴。待其松容。然後盡其聲。注曰。松容謂重撞擊也。鎗鏓善狀鐘聲。今尟用此者。"
        },
        {
            "explanation": "从金。悤聲。",
            "note": "倉紅切。九部。"
        },
        {
            "explanation": "一曰大鑿中木也。",
            "note": "中木也各本作平木者。玉篇、廣韵竟作平木器。今正。鑿非平木之器。馬融長笛賦。鏓硐隤墜。李注云。說文曰。鏓、大鑿中木也。然則以木通其中皆曰鏓也。今按中讀去聲。許正謂大鑿入木曰鏓。與種植舂杵聲義皆略同。詩曰。鑿冰沖沖。傳曰。沖沖、鑿冰之意。今四川富順縣卭州鑿鹽井。深數十丈。口徑不及尺。以鐵爲杵。架高縋而鑿之。俗偁中井。中讀平聲。其實當作此鏓字。囱者多孔。蔥者空中。聰者耳順。義皆相類。凡字之義必得諸字之聲者如此。釋名曰。䡯言輻䡯入轂中也。䡯入正鏓入之譌。"
        }
    ],
    "indexes": [
        "鏓"
    ]
}