{
    "id": 4437,
    "wordhead": "秅",
    "explanation": "二秭爲秅。从禾乇聲。《周禮》曰：“二百四十斤爲秉。四秉曰筥，十筥曰稯，十稯曰秅，四百秉爲一秅。”",
    "volume": "07",
    "radical": "禾",
    "pronunciation": "宅加切",
    "variants": [],
    "seal_character": "懛",
    "pinyin": "cha",
    "pinyin_full": "chá",
    "components": [
        "禾",
        "乇"
    ],
    "xuan_note": "",
    "kai_note": "",
    "duan_notes": [
        {
            "explanation": "二秭爲秅。",
            "note": "禾四百秉也。周禮掌客曰。上公車禾眡死牢。牢十車。車三秅。注云。禾、？實幷刈者也。聘禮。四秉曰筥。十筥曰稯。十稯曰秅。每車三秅。則三十稯也。聘禮注云。一車之禾三秅。爲千二百秉、三百筥、三十稯也。○按小徐本作秭也。廣韵從之。是則秅卽秭、爲今數。二秭爲秅、爲古數也。小徐本非奪字。仍記於此。"
        },
        {
            "explanation": "从禾。乇聲。",
            "note": "宅加切。古音在五部。丁故反。"
        },
        {
            "explanation": "周禮曰。",
            "note": "周禮當是本作禮記。淺人所改也。許書之例。謂周官經曰周禮。謂十七篇曰禮。十七篇之記謂之禮記。如偁銒毛牛藿羊芐豕薇、系之禮記是也。四秉爲筥以下聘禮記文。"
        },
        {
            "explanation": "二百四十斤爲秉。",
            "note": "此七字妄人所增。當刪。聘禮記曰。十斗曰斛。十六斗曰籔。十籔曰秉。二百四十斗。云二百四十斗者、經致饔米三十車。每車秉有五籔計之。得二十四斛。爲二百四十斗也。此說米之數。與禾無涉。鄭君所謂米禾之秉筥。字同數異。妄人乃益之曰爲秉。與下文言禾之四秉曰筥相屬。而轉寫又斗譌斤。曾謂許君而有此乎。國語。稯禾、秉芻、缶禾。韋注當本云稯禾、四十秉也。秉、把也。缶、庾也。庾米、十六斗也。聘禮曰。十六斗曰庾。四秉曰筥。十筥曰稯。今本亦不知何人妄改。致不可讀。要之許、韋不可誣也。若廣雅之謬誤。又無論矣。"
        },
        {
            "explanation": "四秉曰筥。",
            "note": "秉見又部。曰禾秉也。从又持禾。秝部云。持一爲秉。持二爲兼。詩毛傳云。秉、把也。四秉冡又部言之。謂禾四把也。禾者、稾實兼刈者也。鄭注禮云。筥、穧名也。若今萊陽之閒刈稻聚把有名爲筥者。詩云。彼有遺秉。又云。此有不斂穧。按鄭意筥卽穧。刈禾盈手曰秉。盈手者四聚於一處爲一穧。穧十而總束之則爲稯。故曰稯猶束也。周禮注云。筥讀如棟梠之梠。謂一穧也。疑今禮注奪去一字。"
        }
    ],
    "indexes": [
        "秅"
    ]
}