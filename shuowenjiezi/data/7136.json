{
    "id": 7136,
    "wordhead": "潏",
    "explanation": "涌出也。一曰水中坻，人所爲，爲潏。一曰潏，水名，在京兆杜陵。从水矞聲。",
    "volume": "11",
    "radical": "水",
    "pronunciation": "古穴切",
    "variants": [],
    "seal_character": "涆",
    "pinyin": "jue",
    "pinyin_full": "jué",
    "components": [
        "矞",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "湧出也。",
            "note": "上林賦。潏潏淈淈。李善皆引說文證之。應劭、晉灼注上林賦云。潏、湧出聲也。江賦。潏湟淴泱。南都賦。𣳚滑瀎潏。潛㕎洞出。"
        },
        {
            "explanation": "一曰水中坻。人所爲爲潏。",
            "note": "釋水曰。小沚曰坻。人所爲爲潏。"
        },
        {
            "explanation": "一曰潏水名。在京兆杜陵。",
            "note": "京兆尹杜陵、二志同。故城𡉈今陝西西安府咸甯縣東南。潘岳關中記曰。涇渭霸滻豐鎬澇潏。上林賦所謂八川分流也。師古上林賦注曰。地理志鄠縣有潏水。北過上林苑入渭。而今之鄠縣則無此水。許愼云。潏水𡉈京兆杜陵。此卽今所謂沈水。從皇子陂北波。經昆明池入渭者也。葢爲字或从水旁穴。與沈字相似。俗人因名沈水乎。按水經注渭水、又東北逕渭城南。有沈水自南注之。亦謂是水謂潏水也。故呂忱曰潏水出杜陵縣。亦曰高都水。王氏五侯壞決高都是也。是則當酈時已名沈水。小顔推求其故。殆因潏之聲誤爲泬。泬之字誤爲沈。自俗人不識泬字。遂名之沈水。沿譌積習。往往如此。小顔之說善矣。而戴先生挍水經注乃盡改沈水爲泬水。則又無以證古今之異名同實。且使小顔之前固作泬水。則小顔何不顯證之而作疑辭乎。一統志今潏水𡉈西安府長安縣南。源出南山。自咸寧縣界流入。又西北入渭水。○按酈注沈水。沈葢沇字之誤。李善注上林賦曰。潏水出杜陵。今名沇水。自南山黃子陂西北流經至昆明池入渭。司馬貞注上林語全同。亦作今名沇水。（單行索隱如此）沇從允聲、余準切。潏矞聲、食聿切。二字相爲雙聲曡韵。唐初呼沇水。字異而音實同耳。小顔與李善同時。其注漢書葢亦本作今所謂沇水。轉寫作沈字。由俗書沈字似沇也。惟小顔不知潏沇同聲。而𢫾爲泬字之誤。是爲無稽之談。集韵。沇庾準切。水名。謂潏水也。若沇水東流爲泲。則讀以轉切矣。"
        },
        {
            "explanation": "从水。矞聲。",
            "note": "古穴切。十五部。"
        }
    ],
    "indexes": [
        "潏"
    ]
}