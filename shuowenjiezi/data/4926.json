{
    "id": 4926,
    "wordhead": "人",
    "explanation": "天地之性最貴者也。此籒文。象臂脛之形。凡人之屬皆从人。",
    "volume": "08",
    "radical": "人",
    "pronunciation": "如鄰切",
    "variants": [],
    "seal_character": "搊",
    "pinyin": "ren",
    "pinyin_full": "rén",
    "components": [
        "人"
    ],
    "xuan_note": "",
    "kai_note": "",
    "duan_notes": [
        {
            "explanation": "天地之性冣貴者也。",
            "note": "冣本作最。性古文以爲生字。左傳。正德利用厚生。國語作厚性是也。許偁古語不改其字。禮運曰。人者、其天地之德。陰陽之交。鬼神之會。五行之秀氣也。又曰。人者、天地之心也。五行之端也。食味別聲被色而生者也。按禽獸艸木皆天地所生。而不得爲天地之心。惟人爲天地之心。故天地之生此爲極貴。天地之心謂之人。能與天地合德。果實之心亦謂之人。能復生艸木而成果實。皆至微而具全體也。果人之字、自宋元以前本艸方書詩歌紀載無不作人字。自明成化重刊本艸乃盡改爲仁字。於理不通。學者所當知也。○仁者、人之德也。不可謂人曰仁。其可謂果人曰果仁哉。金泰和閒所刊本艸皆作人。藏袁廷檮所。"
        },
        {
            "explanation": "此籒文。",
            "note": "此對儿爲古文奇字人言之。如大之有古文籒文之別也。字多从籒文者。故先籒而後古文。"
        },
        {
            "explanation": "象臂脛之形。",
            "note": "人以從生。貴於橫生。故象其上臂下脛。如鄰切。十二部。"
        }
    ],
    "indexes": [
        "人"
    ]
}