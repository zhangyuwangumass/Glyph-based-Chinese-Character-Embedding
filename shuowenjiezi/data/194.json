{
    "id": 194,
    "wordhead": "珧",
    "explanation": "蜃甲也。所以飾物也。从玉兆聲。《禮》云：“佩刀，天子玉琫而珧珌。”",
    "volume": "01",
    "radical": "玉",
    "pronunciation": "余昭切",
    "variants": [],
    "seal_character": "以",
    "pinyin": "yao",
    "pinyin_full": "yáo",
    "components": [
        "兆",
        "玉"
    ],
    "xuan_note": "",
    "kai_note": "",
    "duan_notes": [
        {
            "explanation": "蜃甲也。",
            "note": "介物之㱿曰甲。"
        },
        {
            "explanation": "所以飾物也。",
            "note": "釋器曰。以蜃者謂之珧。按爾雅。蜃小者珧。東山經。嶧臯之水多蜃珧。傳曰。蜃、蚌屬。珧、玉珧。亦蚌屬。然則蜃珧二物也。許云一物者、據爾雅言之。凡物統言不分。析言有別。蜃飾謂之珧。猶金飾謂之銑、玉飾謂之珪。金不必皆銑、玉不必皆珪也。"
        },
        {
            "explanation": "从王。兆聲。",
            "note": "余昭切。二部。"
        },
        {
            "explanation": "禮記曰。",
            "note": "二字補。"
        },
        {
            "explanation": "佩刀、天子玉琫而珧珌。",
            "note": "見毛傳。按天子玉琫珧珌。僃物也。諸侯璗琫璆珌。讓於天子也。璆、美玉也。天子玉上。諸矦玉下。故曰讓於天子也。大夫鐐琫鏐珌。銀上金下也。士珕琫珧珌。珧有玉珧之偁。貴於珕。自諸矦至士皆下美於上。惟天子上美於下。毛詩集注、定本、釋文皆作諸矦璆珌。惟正義作諸矦鏐珌。又集注、定本、釋文皆作大夫鏐珌。惟正義作大夫鐐珌。又說文作士珧珌。正義作士珕珌。與說文異。"
        }
    ],
    "indexes": [
        "珧"
    ]
}