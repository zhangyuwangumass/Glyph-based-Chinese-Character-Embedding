{
    "id": 8498,
    "wordhead": "紀",
    "explanation": "絲別也。从糸己聲。",
    "volume": "13",
    "radical": "糸",
    "pronunciation": "居擬切",
    "variants": [],
    "seal_character": "獥",
    "pinyin": "ji",
    "pinyin_full": "jì",
    "components": [
        "己",
        "糸"
    ],
    "xuan_note": "",
    "kai_note": "",
    "duan_notes": [
        {
            "explanation": "别絲也。",
            "note": "别絲各本作絲别。棫樸正義引紀、别絲也。又云。紀者、别理絲縷。今依以正。别絲者、一絲必有其首、别之是爲紀。衆絲皆得其首、是爲統。統與紀義互相足也。故許不析言之。禮器曰。衆之紀也。紀散而衆亂。注曰。紀者、絲縷之數有紀也。此紀之本義也。引申之爲凡經理之稱。詩。網紀四方。箋云。以罔罟喻爲政。張之爲綱。理之爲紀。洪範九疇。四、五紀。斗牽牛爲星紀。史記每帝爲本紀、謂本其事而分别紀之也。詩。滔滔江漢。南國之紀。毛傳曰。其神足以綱紀一方。箋云。南國之大川。紀理衆水。使不壅滯。"
        },
        {
            "explanation": "从糸。己聲。",
            "note": "居擬切。一部。"
        }
    ],
    "indexes": [
        "纪",
        "紀"
    ]
}