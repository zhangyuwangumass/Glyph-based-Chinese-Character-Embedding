{
    "id": 2581,
    "wordhead": "骴",
    "explanation": "鳥獸殘骨曰骴。骴，可惡也。从骨此聲。《明堂月令》曰：“掩骼薶骴。”骴或从肉。",
    "volume": "04",
    "radical": "骨",
    "pronunciation": "資四切",
    "variants": [],
    "seal_character": "妐",
    "pinyin": "ci",
    "pinyin_full": "cī",
    "components": [
        "此",
        "骨"
    ],
    "xuan_note": "",
    "kai_note": "",
    "duan_notes": [
        {
            "explanation": "鳥獸殘骨曰骴。",
            "note": "殘同㱚餘也。鳥獸廣韵作鳥鼠。曲禮曰。四足曰漬。注。漬謂相瀸污而死也。小雅。助我舉柴。手部引作㧘。毛、許皆云㧘、積也。鄭箋。雖不中。必助中者舉積禽。二經漬㧘字音義皆同骴。故許知骴不謂人骨也。周禮。蜡氏掌除骴。故書骴作脊。先鄭云。脊讀爲㱴。謂死人骨也。月令。掩骼埋胔。骨之尚有肉者也。乃禽獸之骨皆是。此先鄭兼人與禽獸言之。而公羊傳。大災者何。大瘠也。大瘠者何。㾐也。漢食貨志。國亡捐瘠。孟康曰。肉腐爲瘠。捐骨不薶者。公羊、漢志瘠卽骴字。合之鄭注月令肉腐曰骴。蔡氏、高氏云有肉曰骴。又皆指人言之。說雖不同。皆關王政仁民愛物之意。其字正作骴。假借作漬、作㧘、作瘠、作脊。皆同音假借也。漬又作㱴。"
        },
        {
            "explanation": "骴、",
            "note": "逗。"
        },
        {
            "explanation": "可惡也。",
            "note": "釋骴字音義也。以其㱚薉可惡。人所不欲見。故從骨從此。此亦聲。"
        },
        {
            "explanation": "从骨。此聲。",
            "note": "資四切。十六部。"
        },
        {
            "explanation": "明堂月令曰。",
            "note": "大戴禮盛德篇云。明堂月令。盧辨曰。於明堂之中施十二月之令也。按漢志說禮云。明堂陰陽三十三篇。古明堂之遺事。月令葢三十三篇之一。許偁月令皆云明堂月令。"
        },
        {
            "explanation": "掩骼薶骴。",
            "note": "鉉本此下有骴或從肉四字。鍇無。按假令許有此四字。則當先冠以篆文。胔見周禮、禮記釋文。或字也。玉篇骴作髊。豈周禮、說文古本皆如是與。吕氏春秋作髊。亦或字也。"
        }
    ],
    "indexes": [
        "骴"
    ]
}