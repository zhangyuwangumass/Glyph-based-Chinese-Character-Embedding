{
    "id": 130,
    "wordhead": "瑵",
    "explanation": "車蓋玉瑵。从玉蚤聲。",
    "volume": "01",
    "radical": "玉",
    "pronunciation": "側絞切",
    "variants": [],
    "seal_character": "亠",
    "pinyin": "zhao",
    "pinyin_full": "zhǎo",
    "components": [
        "玉",
        "蚤"
    ],
    "xuan_note": "",
    "kai_note": "",
    "duan_notes": [
        {
            "explanation": "車葢玉瑵。",
            "note": "司馬彪與服志曰。乘輿金根、安車、立車、羽葢華蚤。劉昭注。徐廣云。翠羽葢黃裏。所謂黃屋車也。金華施橑末有二十八枚。卽葢弓也。又張衡東京賦。羽葢威甤。葩瑵曲莖。薛綜注曰。羽葢、以翠羽覆車葢也。威甤、羽貎。葩瑵、悉以金作華形。莖皆低曲。蔡邕獨斷云。凡乘輿車皆羽葢金華爪。爪與瑵同。又王莽傳曰。造華葢九重。高八丈一尺。金瑵。師古曰。瑵讀曰爪。玉裁按。瑵蚤爪三字一也。皆謂葢橑末。說文指爪字作叉。當云車葢玉叉也。瑵叉曡韻。他家云華瑵金瑵者、謂金華飾之。許云玉瑵者、謂玉飾之。故字从玉也。"
        },
        {
            "explanation": "从王。蚤聲。",
            "note": "側絞切。古音在三部。"
        }
    ],
    "indexes": [
        "瑵"
    ]
}