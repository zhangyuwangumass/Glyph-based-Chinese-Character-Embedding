{
    "id": 2813,
    "wordhead": "𦔐",
    "explanation": "除苗閒穢也。从耒員聲。",
    "volume": "04",
    "radical": "耒",
    "pronunciation": "羽文切",
    "variants": [
        {
            "wordhead": "𦶮",
            "explanation": "𦔐或从芸。",
            "seal_character": "媛"
        }
    ],
    "seal_character": "媚",
    "pinyin": "yun",
    "pinyin_full": "yún",
    "components": [
        "耒",
        "員",
        "芸"
    ],
    "xuan_note": "",
    "kai_note": "",
    "duan_notes": [
        {
            "explanation": "除苗閒穢也。",
            "note": "穢當作薉。艸部薉、蕪也。無穢字。小雅毛傳曰。耘、除草也。耔、雝本也。食貨志云。播種於畎中。苗生三葉以上。稍耨壠草。因？其土以附苗根。比成壠盡而根深。能風與旱。故薿薿而盛也。按此古者𦔐耔爲一事也。謂苗初生之始也。旣成已後仍有莠及童蓈生乎其閒。蓐下所云陳艸復生也。則又以槈薅之。薅者、披田艸也。亦謂之𦔐。吕覽云。其耨六寸。所以閒稼也。注云。耨所以耘苗。刃廣六寸。所以入苗閒。○又按吕覽云。六尺之耜。所以成畞也。謂六尺爲步。步百爲畞。卽車人爲耒。所謂弦其内與步相中也。又云。其博八寸。所以成畎也。八寸者、周之一尺。見夫部、尺部。卽匠人所謂一耦之伐廣尺也。又云。耨柄尺。此其度也。謂耨柄之尺寸以耒六尺爲度也。又云。其耨六寸。所以閒稼也。此謂耨頭之金廣六寸。入於苗閒。所謂立苗欲疏也。高注。古者以耜耕。六尺爲步。步百爲畞。廣尺爲甽。今本舛誤不可讀。"
        },
        {
            "explanation": "从耒。員聲。",
            "note": "員、物數也。謂艸之多也。此形聲包會意。羽文切。十三部。"
        },
        {
            "explanation": "𦔐或从芸。",
            "note": "按當云或從耒艸、云聲。今字省艸作耘。"
        }
    ],
    "indexes": [
        "𦔐",
        "𦶮"
    ]
}