{
    "id": 7671,
    "wordhead": "𦥊",
    "explanation": "忿戾也。从至，至而復遜。遜，遁也。《周書》曰：“有夏氏之民叨𦥊。”𦥊，讀若摯。",
    "volume": "12",
    "radical": "至",
    "pronunciation": "丑利切",
    "variants": [],
    "seal_character": "濛",
    "pinyin": "chi",
    "pinyin_full": "chì",
    "components": [
        "至",
        "孫"
    ],
    "xuan_note": "",
    "kai_note": "",
    "duan_notes": [
        {
            "explanation": "忿戾也。从至。至而復孫。",
            "note": "會意也。"
        },
        {
            "explanation": "孫、遁也。",
            "note": "二孫字大徐作遜。非。古無遜字。凡春秋、詩、書遜遁字皆作孫。傳曰。孫之爲言孫也。不作爲言遜。爾雅作遜、遁也。爲後人所改之俗字。許辵部有遜篆。亦是後人臆增。孫、遁也。此子孫字引申之義。孫之於王父。自覺其微小。故逡巡遁避之䛐取諸此。至而復逡巡者、忿戾之意也。"
        },
        {
            "explanation": "周書曰。有夏氏之民叨𦥊。",
            "note": "尙書多方文。今本無氏字。𦥊作懫。按𦥊作懫者、天寶閒衞包改也。釋文𦥊作懫。宋開寶閒改也。釋文曰。懫勑二反。說文之二反。不云說文作𦥊。知其大字本不作懫矣。禮記大學。心有所忿懥。注云。懥、怒皃。或作懫。按懥懫不見許書。衞包以意改經。非必懫卽𦥊也。"
        },
        {
            "explanation": "𦥊讀若摯。",
            "note": "釋文云。說文之二反。此音隱舊音也。大徐丑利切。十五部。或曰。古音當在十二部。"
        }
    ],
    "indexes": [
        "𦥊"
    ]
}