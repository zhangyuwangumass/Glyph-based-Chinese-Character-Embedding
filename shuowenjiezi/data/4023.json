{
    "id": 4023,
    "wordhead": "鄏",
    "explanation": "河南縣直城門官陌地也。从邑辱聲。《春秋傳》曰：“成王定鼎于郟鄏。”",
    "volume": "06",
    "radical": "邑",
    "pronunciation": "而蜀切",
    "variants": [],
    "seal_character": "怎",
    "pinyin": "ru",
    "pinyin_full": "rǔ",
    "components": [
        "辱",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "郟鄏、",
            "note": "逗。二字依韵會補。"
        },
        {
            "explanation": "河南縣直城門官陌地也。",
            "note": "官、趙抄宋本李仁甫本作宮。今集韵作宮。類篇作官。似官是。官陌卽今云官路也。河南縣者、二志皆云河南郡河南。郡縣同名。故但云河南縣、以別於凡縣不云縣也。若漢魏時碑則云河南河南矣。漢雒陽縣、周之成周也。漢河南縣、周之王城也。今河南河南府府東北二十里有雒陽故城。府城西北有河南故城。河南故城西有郟鄏陌。或謂之郟山。北二里曰邙山。"
        },
        {
            "explanation": "从邑。辱聲。",
            "note": "而蜀切。三部。"
        },
        {
            "explanation": "春秋傳曰。成王定鼎于郟鄏。",
            "note": "宣三年左傳文。按逸周書云。周公作大邑成周於中土。南繫於雒水。北因於郟山。以爲天下之大湊。地理志曰。河南郡河南、故郟鄏地。周武王遷九鼎。周公致太平。營以爲都。是爲王城。是則漢之河南縣、左傳之郟鄏也。周時郟鄏爲大名。漢時專𧦝城外官陌爲郟鄏陌。舊名之僅存者。故皇甫謐、杜預皆云。縣西有郟鄏陌也。許君先舉漢陌。後舉周地。使文義相足。別詳邙下。"
        }
    ],
    "indexes": [
        "鄏"
    ]
}