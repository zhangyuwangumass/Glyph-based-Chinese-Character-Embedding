{
    "id": 6012,
    "wordhead": "硩",
    "explanation": "上摘巖空青、珊瑚墮之。从石折聲。《周禮》有硩蔟氏。",
    "volume": "09",
    "radical": "石",
    "pronunciation": "丑列切",
    "variants": [],
    "seal_character": "梷",
    "pinyin": "che",
    "pinyin_full": "chè",
    "components": [
        "石",
        "折"
    ],
    "xuan_note": "",
    "kai_note": "",
    "duan_notes": [
        {
            "explanation": "上擿山巖空靑。珊瑚陊之。",
            "note": "擿各本作摘。今按手部擿、搔也。搔、刮也。當正作擿。陊各本作墮。今按吳都賦。𥓊陊山谷。正用許語。當正作陊。空靑見本艸經。珊瑚見玉部。陊、落也。周禮𥓊蔟氏。掌覆妖鳥之巢。鄭司農云。𥓊讀爲擿。蔟讀爲爵蔟之蔟。謂巢也。先鄭擿音剔。謂如今人以竿毀鳥巢也。後鄭申其說曰。玄謂𥓊古字。从石、析聲。𥓊古字者、謂𥓊擿爲古今字也。从石析聲者、謂古人以石上擲毀物、故从石析會意而析亦聲也。許意空靑、珊瑚皆石也。取石、故其字从石。而覆巢用此字、乃引伸之義也。"
        },
        {
            "explanation": "从石。析聲。",
            "note": "析各本作折。篆體作{㪿+石[上下]}（篆）。今正。按周禮音義云。硩音摘。它歷反。徐丈列反。沈勑徹反。李又思亦反。知周禮寫本故不同。徐邈、沈重本作硩、从折聲。李軌本作𥓊、从析聲。以先鄭讀爲擿、許云上擿山巖準之。擿與析古音同在十六部。葢作𥓊者是。作硩者非。今本周禮、說文作硩皆誤本。許以擿訓𥓊、以曡韵爲訓也。集韵先的切。依李音。大徐丑列切。依沈音。"
        },
        {
            "explanation": "周禮有𥓊蔟氏。",
            "note": "周禮下有曰字者、衍文。"
        }
    ],
    "indexes": [
        "硩"
    ]
}