{
    "id": 3765,
    "wordhead": "欙",
    "explanation": "山行所乘者。从木纍聲。《虞書》曰：“予乘四載。”水行乘舟，陸行乘車，山行乘欙，澤行乘䡅。",
    "volume": "06",
    "radical": "木",
    "pronunciation": "力追切",
    "variants": [],
    "seal_character": "廱",
    "pinyin": "lei",
    "pinyin_full": "léi",
    "components": [
        "木",
        "纍"
    ],
    "xuan_note": "",
    "kai_note": "",
    "duan_notes": [
        {
            "explanation": "山行所乗者。",
            "note": "河渠書作橋。𠀌遙反。徐廣曰。一作輂。几玉反。輂、直轅車也。漢書作梮。韋昭曰。梮、木器也。如今轝牀。人轝以行也。應劭曰。梮或作欙。爲人所牽引也。尚書正義引尸子。山行乗欙。僞孔傳亦作欙。按輂梮橋三字同。以梮爲正。橋者、音近轉語也。欙與梮一物異名。梮自其盛載而言。欙自其輓引而言。纍、大索也。欙從纍。此聲義之皆相倚者也。應釋欙、韋釋梮、皆是。兼二說而後全。孟子虆梩。趙云。虆、籠屬。毛詩傳。捄、虆也。亦謂土籠。舁之曰梮。入引之而行則曰欙也。虆者欙之假借字。或省作樏者、非也。毛詩之捄亦梮之假借字也。"
        },
        {
            "explanation": "從木。纍聲。",
            "note": "力追切。十五部。"
        },
        {
            "explanation": "虞書曰。予乗四載。",
            "note": "臯陶謨文。"
        },
        {
            "explanation": "水行乗舟。陸行乗車。山行乗欙。澤行乗䡅。",
            "note": "此四載之故訓也。故統系之虞書。猶河渠書、溝洫志謂臯陶謨夏書。則亦以此四句統系之夏書也。䡅史記作毳。亦作橇。漢書作毳。如淳曰。毳音茅？之？。謂以版置泥上以通行路也。服䖍曰。木毳形如木箕。擿行泥上。孟康說同。尚書正義引尸子作？。引愼子爲毳者患塗之泥也。徐廣注史記作楯。僞孔傳作輴。凡此諸字皆一聲之轉。其義一也。車部曰。䡅、車約䡅也。此乗䡅當讀同毳。非車約䡅之謂。"
        }
    ],
    "indexes": [
        "欙"
    ]
}