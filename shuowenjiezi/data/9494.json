{
    "id": 9494,
    "wordhead": "轐",
    "explanation": "車伏兔也。从車菐聲。《周禮》曰：“加軫與轐焉。”",
    "volume": "14",
    "radical": "車",
    "pronunciation": "博木切",
    "variants": [],
    "seal_character": "矑",
    "pinyin": "bu",
    "pinyin_full": "bú",
    "components": [
        "車",
        "菐"
    ],
    "xuan_note": "",
    "kai_note": "",
    "duan_notes": [
        {
            "explanation": "車伏兔也。",
            "note": "戴先生曰。伏兔謂之轐。易小畜九三。輿脫輻。大畜九二。輿脫輹。大壯九四。壯於大輿之輹。說文。轐、車伏兔也。輹、車軸縛也。釋名。屐、似人屐也。又曰伏兔。在軸上似之也。又曰輹。輹、伏也。伏於軸上也。按轐輹實一字。其下有革以縛於軸。今易小畜作輻。系傳寫者誤。輻在轂與牙之閒。非可脫者。玉裁謂劉成國合輹於伏兔。非也。依許則伏兔名轐。車軸之縛名輹。迥然二物。轐之言僕也。毛傳曰。僕、附也。爲伏兔之形附於軸上。以𩊚固之。輈葘於㒳伏兔閒者、名曰當兔。"
        },
        {
            "explanation": "从車。菐聲。",
            "note": "博木切。三部。"
        },
        {
            "explanation": "周禮曰。加軫與轐焉。",
            "note": "考工記文。鄭司農云。轐讀如旃僕之僕。謂伏兔也。"
        }
    ],
    "indexes": [
        "轐"
    ]
}