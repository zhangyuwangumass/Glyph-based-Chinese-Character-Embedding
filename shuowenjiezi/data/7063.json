{
    "id": 7063,
    "wordhead": "沽",
    "explanation": "水。出漁陽塞外，東入海。从水古聲。",
    "volume": "11",
    "radical": "水",
    "pronunciation": "古胡切",
    "variants": [],
    "seal_character": "洼",
    "pinyin": "gu",
    "pinyin_full": "ɡū",
    "components": [
        "古",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "沽水出漁陽塞外。東入海。",
            "note": "漁陽下當有縣字。說見邑部。漁陽郡漁陽、二志同。今直隷順天府密雲縣縣西南三十里漁陽故城是也。前志漁陽下曰。沽水出塞外。東南至泉州入海。行七百五十里。水經曰。沽河從塞外來。南過漁陽狐奴縣北。西南與濕餘水合爲潞河。又東南至雍奴縣西爲笥溝。又東南至泉州縣與淸河合。東入於海。淸河者、派河尾也。按凡曰出某縣塞外、某縣徼外、某縣某方蠻夷中者、皆言其來之遠。不可得其地名。故系之某縣也。此云漁陽塞外、則非出漁陽矣。今直隷之白河、卽沽河也。白河遠出宣化府獨石口之獨石水。合赤城水、龍門水東南流。逕宻雲縣西。與潮河合。潮河古鮑丘水也。旣得潮河。西南逕懷柔縣東南。南經順義縣東。至通州城北東南三面。俗稱古潞水。又南逕舊漷縣西。又逕香河縣西南。又東南逕武淸縣東。又東南入天津縣畍。合諸大川由直沽入海。與酈注所述不甚異。程氏瑶田曰。俗謂沽水及酈注之獨固門漁水蠃山皆在今之薊州者、繆甚。玉裁謂方輿紀要謂漢漁陽在今薊州、亦大繆。"
        },
        {
            "explanation": "从水。古聲。",
            "note": "古胡切。五部。今字以爲沽買字。伐木鄭箋曰。酤、買也。字从酉。"
        }
    ],
    "indexes": [
        "沽"
    ]
}