{
    "id": 9556,
    "wordhead": "輦",
    "explanation": "輓車也。从車，从㚘在車前引之。",
    "volume": "14",
    "radical": "車",
    "pronunciation": "力展切",
    "variants": [],
    "seal_character": "砕",
    "pinyin": "nian",
    "pinyin_full": "niǎn",
    "components": [
        "車"
    ],
    "xuan_note": "",
    "kai_note": "",
    "duan_notes": [
        {
            "explanation": "輓車也。",
            "note": "謂人輓以行之車也。小司徒輂輦注曰。輦、人輓行。所以載任器也。司馬法云。夏后氏謂輦曰余車。殷曰胡奴車。周曰輜輦。夏后氏二十人而輦。殷十八人而輦。周十五人而輦。故書輦作連。鄭司農云。連讀爲輦。按夫部㚘、竝行也。輦字从此。輦設輅於車前。用索輓之。故从車㚘會意。㚘在前。車在後。故連字下曰負車。連輦古今字。周禮、管子皆作連。此車名輦。輓此車之人名輦者。爾雅曰。徒御不警。徒、輦者也。毛傳同。又詩。我任我輦。毛傳曰。任者、輦者。釋名曰。輦、人所輦也。"
        },
        {
            "explanation": "从車㚘。㚘在車歬引之也。",
            "note": "會意。力展切。十四部。"
        }
    ],
    "indexes": [
        "辇",
        "輦"
    ]
}