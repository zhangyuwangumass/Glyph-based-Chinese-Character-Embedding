{
    "id": 5799,
    "wordhead": "鬾",
    "explanation": "鬼服也。一曰小兒鬼。从鬼支聲。《韓詩傳》曰：“鄭交甫逢二女，鬾服。”",
    "volume": "09",
    "radical": "鬼",
    "pronunciation": "奇寄切",
    "variants": [],
    "seal_character": "柎",
    "pinyin": "ji",
    "pinyin_full": "jì",
    "components": [
        "鬼",
        "支"
    ],
    "xuan_note": "",
    "kai_note": "",
    "duan_notes": [
        {
            "explanation": "鬼服也。",
            "note": "衣部曰。褮、鬼衣也。周禮。大喪廞裘。注曰。廞、興也。若詩之興。謂象似而作之。凡爲神之偶衣物必沽而小耳。"
        },
        {
            "explanation": "一曰。小兒鬼。",
            "note": "漢舊儀。顓頊氏有三子。生而亾去爲疫鬼。一居江水爲瘧鬼。一居若水爲魍魎𧌒鬼。一居人宮室區隅善驚人爲小兒鬼。按此條東京賦注所引較完。亦尙有奪字。後漢書禮儀志注所引則不可讀。東京賦。八靈爲之震慴。況鬾𧌒與畢方。薛解云。鬾、小兒鬼也。畢方、父老神也。"
        },
        {
            "explanation": "从鬼。支聲。",
            "note": "奇寄切。十六部。按二義同音。李善東京賦注巨宜切。廣韵以鬼服去聲、小兒鬼平聲。非也。"
        },
        {
            "explanation": "韓詩傳曰。鄭交甫逢二女鬾服。",
            "note": "葢韓詩內傳語也。文𨕖江賦注引韓詩內傳。鄭交甫漢皋臺下遇二女。請其佩。二女與佩。交甫懷之。循探之卽亡矣。南都賦注引韓詩外傳。鄭交甫遇二女。佩兩珠。大如荆雞之卵。七發注引韓詩序曰。漢廣悅人也。漢有游女。不可求思。薛君曰。謂漢神也。許所偁亦說此詩之語。"
        }
    ],
    "indexes": [
        "鬾"
    ]
}