{
    "id": 9125,
    "wordhead": "田",
    "explanation": "陳也。樹穀曰田。象四囗。十，阡陌之制也。凡田之屬皆从田。",
    "volume": "13",
    "radical": "田",
    "pronunciation": "待秊切",
    "variants": [],
    "seal_character": "瘿",
    "pinyin": "tian",
    "pinyin_full": "tián",
    "components": [
        "田"
    ],
    "xuan_note": "",
    "kai_note": "",
    "duan_notes": [
        {
            "explanation": "敶也。",
            "note": "各本作陳。今正。敶者、列也。田與敶古皆音陳。故以㬪韵爲訓。取其敶列之整齊謂之田。凡言田田者、卽陳陳相因也。陳陳當作敶敶。陳敬仲之後爲田氏。田卽陳字。叚田爲陳也。"
        },
        {
            "explanation": "樹榖曰田。",
            "note": "穜菜曰圃。樹果曰園。見囗部。"
        },
        {
            "explanation": "象形。",
            "note": "各本作象四。今依韵會正。今人謂爲从囗从十。非許意也。此象甫田之形。毛公曰。甫田謂天下田也。待年切。古音如陳。十二部。"
        },
        {
            "explanation": "囗十、",
            "note": "逗。"
        },
        {
            "explanation": "千百之制也。",
            "note": "此說象形之恉。謂囗與十合之。所以象阡陌之一縱一橫也。各本作阡陌。𨸏部無此二字。今正。周禮遂人曰。凡治野。夫閒有遂。遂上有徑。十夫有溝。溝上有畛。百夫有洫。洫上有涂。千夫有澮。澮上有道。萬夫有川。川上有路。以達于畿。百夫之涂謂之爲百。千夫之道謂之爲千。言千百以包徑畛路也。南畞則𤰕縱遂橫。溝縱洫橫。澮縱川橫。遂徑畛涂道路縱橫同之。東畞則𤰕橫遂縱。溝橫洫縱。澮橫川縱。徑畛涂道路之橫縱同之。故十與囗皆象其縱橫也。阡陌則俗字也。"
        }
    ],
    "indexes": [
        "田"
    ]
}