{
    "id": 9328,
    "wordhead": "鍰",
    "explanation": "鋝也。从金爰聲。《罰書》曰：“列百鍰。”",
    "volume": "14",
    "radical": "金",
    "pronunciation": "戶關切",
    "variants": [],
    "seal_character": "眠",
    "pinyin": "huan",
    "pinyin_full": "huán",
    "components": [
        "爰",
        "金"
    ],
    "xuan_note": "",
    "kai_note": "",
    "duan_notes": [
        {
            "explanation": "鋝也。",
            "note": "尚書釋文引六鋝也。六誤衍。鄭注攷工記曰。許叔重說文解字云。鋝、鍰也。今東萊謂大半兩爲鈞。十鈞爲環。環重六兩大半兩。鍰鋝似同矣。周禮職金正義曰。夏侯、歐陽說。墨罰疑赦。其罰百率。古以六兩爲率。古尚書說百鍰。鍰者、率也。一率、十一銖二十五分銖之十三也。百鍰爲三斤。鄭玄以爲古之率多作鍰。玉裁按古文尚書吕㓝作鍰。今文尙書作率。亦作𨕖。或作饌。史記周本紀作率。尙書大傳一𩜹六兩、作𩜹。漢書蕭望之傳金𨕖之法、作𨕖。皆今文尚書也。今文謂率六兩。說古文者謂鍰六兩大半兩。許用古文說者也。百鍰爲三斤。正與十一銖二十五分銖之十三數相合。"
        },
        {
            "explanation": "从金。爰聲。",
            "note": "戶關切。十四部。"
        },
        {
            "explanation": "書曰。",
            "note": "古本作書曰。趙本作虞書曰。今按當作周書曰。"
        },
        {
            "explanation": "罰百鍰。",
            "note": "吕㓝文。東原師曰。鍰、鋝篆體易譌。說者合爲一。恐未然也。鍰當爲十一銖二十五分銖之十三。攷工記作垸、其叚借字。鋝當爲六兩大半兩。史記作率、漢書作𨕖、其假借字。二十五鍰而成十二兩。三鋝而成二十兩。吕㓝之鍰當爲鋝。弓人膠三鋝當爲鍰。一弓之膠、三十四銖二十五分銖之十四。不得多至二十兩也。"
        }
    ],
    "indexes": [
        "锾",
        "鍰"
    ]
}