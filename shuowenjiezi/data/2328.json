{
    "id": 2328,
    "wordhead": "羍",
    "explanation": "小羊也。从羊大聲。讀若達。",
    "volume": "04",
    "radical": "羊",
    "pronunciation": "他末切",
    "variants": [
        {
            "wordhead": "𦍐",
            "explanation": "羍或省。",
            "seal_character": "塥"
        }
    ],
    "seal_character": "塤",
    "pinyin": "da",
    "pinyin_full": "dá",
    "components": [
        "大",
        "羊"
    ],
    "xuan_note": "",
    "kai_note": "",
    "duan_notes": [
        {
            "explanation": "小羊也。",
            "note": "羊當作羔。字之誤也。羜𦎦皆曰羔。羍又小於羔。是初生羔也。薛綜荅韋昭云。羊子初生名達。小名羔。未成羊曰羜。大曰羊。長幼之異名。初學記引羍七月生羔也。藝文類聚引七月生羊也。與陸德明、孔穎達所據不同。似未可信。按生民。誕彌厥月。先生如達。毛曰。達、生也。姜嫄之子先生者也。此不可通。當是經文作羍。傳云羍、達也。先生、姜嫄之子先生者也。達、他達切。卽滑達字。凡生子始生較難。后稷爲姜嫄始生子。乃如達出之易。故曰先生如羍。先釋羍後釋先生者、欲文義顯箸。文法與白華傳先釋煁、後釋桑薪正同。鄭箋如字訓爲羊子。云如羊子之生。媟矣。尊祖之詩似不應若是。且嘼類之生無不易者。何獨取乎羊。尋箋不云達讀爲羍。則知毛詩本作羍。毛以達訓羍。謂羍爲達之假借也。凡故訓傳之通例如此。用毛說改經、改傳、改箋。使文義皆不可通。則淺人之過而巳。"
        },
        {
            "explanation": "从羊。大聲。讀若𨔶同。",
            "note": "他末切。十五部。"
        },
        {
            "explanation": "羍或省。",
            "note": "按此不當从入。當是从人。大、人也。故或从人。羊有仁義禮之德。故从人。"
        }
    ],
    "indexes": [
        "羍",
        "𦍐"
    ]
}