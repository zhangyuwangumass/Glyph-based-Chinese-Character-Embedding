{
    "id": 4370,
    "wordhead": "稷",
    "explanation": "𪗉也。五穀之長。从禾畟聲。",
    "volume": "07",
    "radical": "禾",
    "pronunciation": "子力切",
    "variants": [
        {
            "wordhead": "𥞷",
            "explanation": "古文稷省。",
            "seal_character": "憍"
        }
    ],
    "seal_character": "憌",
    "pinyin": "ji",
    "pinyin_full": "jì",
    "components": [
        "禾",
        "畟"
    ],
    "xuan_note": "",
    "kai_note": "",
    "duan_notes": [
        {
            "explanation": "𪗉斉也。",
            "note": "程氏瑤田九穀攷曰。稷、𪗉、大名也。粘者爲秫。北方謂之高粱。通謂之秫秫。又謂之蜀黍。高大似蘆。月令。首種不入。鄭云。首種謂稷。今以北方諸穀播種先後攷之。高粱冣先。管子書。日至七十日。陰凍釋而蓺稷。百日不蓺稷。日至七十日。今之正月也。今南北皆以正月蓺高粱是也。凡經言疏食者、稷食也。稷形大。故得疏偁。按程氏九穀攷至爲精析。學者必讀此而後能正名其言。漢人皆冒粱爲稷。而稷爲秫秫。鄙人能通其語者。士大夫不能舉其字。眞可謂撥雲霧而覩靑天矣。"
        },
        {
            "explanation": "五穀之長。",
            "note": "謂首種也。月令注。稷、五穀之長。按稷長五穀。故田正之官曰稷。五經異義。今孝經說。稷者、五穀之長。穀衆多不可徧敬。故立稷而祭之。古左氏說。列山氏之子曰柱。死祀以爲稷。稷是田正。周棄亦爲稷。自商以來祀之。許君曰。謹按禮緣生及死。故社稷人事之。旣祭稷穀。不得但以稷米祭。稷反自食。同左氏義。鄭君駁之曰。宗伯以血祭祭社稷、五祀五嶽。社稷之神若是句龍柱棄。不得先五嶽而食。大司徒五地。一曰山林。二曰川澤。三曰丘陵。四曰墳衍。五曰原隰。大司樂五變而致介物及土示。土示者、五土之總神。卽謂社也。六樂於五地無原隰而有土祇。則土祇與原隰同用樂也。是以變原隰言土示。詩信南山云。畇畇原隰。下云。黍稷彧彧。原隰生百穀。稷爲之長。然則稷者原隰之神。若達此義。不得以稷米祭稷爲難。社者、五土總神。稷者、原隰之神。皆能生萬物者。以古之有大功者配之。句龍以有平水土之功。配社祀之。稷有播種之功。配稷祀之。按許造說文但引今孝經說。則其說社稷當與鄭意同。玉裁謂。異義早成。說文晚出。爲定說。此亦一耑也。"
        },
        {
            "explanation": "从禾。畟聲。",
            "note": "子力切。一部。古叚稷爲卽。小雅旣齊旣卽。毛云稷、疾是也。亦叚爲昃字。如穀梁日昃作日稷是也。"
        },
        {
            "explanation": "古文稷。",
            "note": "按？、葢卽古文畟字。"
        }
    ],
    "indexes": [
        "稷",
        "𥞷"
    ]
}