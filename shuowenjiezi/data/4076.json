{
    "id": 4076,
    "wordhead": "鄳",
    "explanation": "江夏縣。从邑𪓑聲。",
    "volume": "06",
    "radical": "邑",
    "pronunciation": "莫杏切",
    "variants": [],
    "seal_character": "恄",
    "pinyin": "meng",
    "pinyin_full": "ménɡ",
    "components": [
        "邑",
        "黽"
    ],
    "xuan_note": "",
    "kai_note": "",
    "duan_notes": [
        {
            "explanation": "江夏縣。",
            "note": "二志同。地當在南陽、江夏二郡之閒。今河南信陽州、湖北德安府應山縣之閒。縣葢以黽阨得名也。左傳定四年。楚司馬戌云。塞大隧、直轅、冥阨。三者漢東之隘道。緫名曰城口。魏晉以後。義陽有三關之塞。三關者、一曰平靖關。亦名西關。卽左傳之㝠阨也。今在信陽州東南九十里、應山縣北六十五里。一曰武陽關。亦名東關。卽左傳之大隧也。在信陽州東南一百五十里、西南至應山縣一百三十里。一曰黃峴關。卽左傳之直轅也。在信陽州南九十里、南至應山縣亦九十里。吕氏春秋、淮南鴻烈皆云。天下九塞。冥阨其一。戰國策、史記二書或云黽阨、或云黽塞、或云黽阨之塞、或云鄳隘、或云冥阨之塞。其實黽冥鄳一字、阨隘一字。而魏策無忌謂魏王作危隘之塞。危卽黽之字誤也。黽古音讀如忙。與冥字爲陽庚之轉冣近。隋書地理志。義陽郡鍾山縣舊曰𨞚。魏世家正義引水經注作𨞚。𨞚者鄳之變。宋書州郡志曰。晉太康地志屬義陽、作鄳。永初郡國志何竝作𨞚。此字今正廣韵、集韵皆云。𨞚在義陽。陽今譌昌。又通典申州羅山、鐘山二縣下皆曰。漢郢縣地。此處不當有郢地。二郢字皆鄳字之誤。"
        },
        {
            "explanation": "从邑。黽聲。",
            "note": "莫杏切。古音在十部。按庚韵音盲。"
        }
    ],
    "indexes": [
        "鄳"
    ]
}