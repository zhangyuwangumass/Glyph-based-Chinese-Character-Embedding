{
    "id": 7017,
    "wordhead": "淮",
    "explanation": "水。出南陽平氏桐柏大復山，東南入海。从水隹聲。",
    "volume": "11",
    "radical": "水",
    "pronunciation": "戶乖切",
    "variants": [],
    "seal_character": "洎",
    "pinyin": "huai",
    "pinyin_full": "huái",
    "components": [
        "隹",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "淮水。出南陽平氏桐柏大復山。東南入海。",
            "note": "南陽郡平氏、二志同。今河南南陽府桐柏縣縣西北四十里有故平氏城。前志平氏下曰。禹貢桐柏大復山在東南。淮水所出。至淮陵入海。過郡四。行三千二百四十里。水經曰。淮水、出南陽平氏縣胎簪山。東北過桐柏山。東過江夏、盧江、九江、下邳諸郡。至廣陵淮浦縣入於海。按桐柏大復、以四字爲山名。漢志、說文、風俗通、酈注皆云桐柏大復山。應劭注地理志云。復陽縣在桐柏大復山之陽是也。後世地志析爲二山。乃非是。禹貢祇云桐柏、省言之也。古經史所舉之山皆舉其全勢。後人乃以一支一節當之。若水經所謂胎簪、亦卽桐柏耳。作水經者別爲二。亦非也。今淮水出河南桐柏縣桐柏山。東流經羅山縣、眞陽縣、息縣、固始縣、光州。又入江南畍。經潁州府、霍邱縣、潁上縣、壽州、懷遠縣、鳳陽府、臨淮縣、五河縣、盱眙縣、泗州。至淸河縣合於河。經山陽縣、阜寧縣、安東縣。至雲梯關入於海。古水道河於冀州入海。不與淮同入海。淮之古水道今未有異。淮自平氏至入海、大致東北行。東多北少。許云東南、南字誤。"
        },
        {
            "explanation": "从水。隹聲。",
            "note": "戶乖切。十五部。按禹貢濰水、漢書作維水。其作淮者、誤。"
        }
    ],
    "indexes": [
        "淮"
    ]
}