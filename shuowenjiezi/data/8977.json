{
    "id": 8977,
    "wordhead": "垓",
    "explanation": "兼垓八極地也。《國語》曰：“天子居九垓之田。”从土亥聲。",
    "volume": "13",
    "radical": "土",
    "pronunciation": "古哀切",
    "variants": [],
    "seal_character": "疍",
    "pinyin": "gai",
    "pinyin_full": "ɡāi",
    "components": [
        "土",
        "亥"
    ],
    "xuan_note": "",
    "kai_note": "",
    "duan_notes": [
        {
            "explanation": "兼晐八極地也。",
            "note": "晐各本作垓。今正。晐俗作該。日部晐下曰。兼晐也。此用其義釋垓。以㬪韵爲訓也。凡四方所至謂之四極。八到所至謂之八極。淮南書曰。八紘之外乃有八極。非此義也。兼備八極之地謂之垓。"
        },
        {
            "explanation": "从土。亥聲。",
            "note": "古哀切。一部。"
        },
        {
            "explanation": "國語曰。天子凥九垓之田。",
            "note": "鄭語曰。王者居九畡之田。收經入以食兆民。韋云。九畡、九州之極數也。又楚語。天子之田九畡。以食兆民。韋云。九畡、九州之內有畡數也。食兆民、民耕而食其中也。天子曰兆民。按畡者、垓字之異也。韋云有垓數者、卽風俗通千生萬、萬生億、億生兆、兆生經、經生垓。"
        }
    ],
    "indexes": [
        "垓"
    ]
}