{
    "id": 5511,
    "wordhead": "弞",
    "explanation": "笑不壞顔曰弞。从欠，引省聲。",
    "volume": "08",
    "radical": "欠",
    "pronunciation": "式忍切",
    "variants": [],
    "seal_character": "暇",
    "pinyin": "shen",
    "pinyin_full": "shěn",
    "components": [
        "欠",
        "引"
    ],
    "xuan_note": "",
    "kai_note": "",
    "duan_notes": [
        {
            "explanation": "𥬇不壞顏曰𣢇。",
            "note": "各本篆作弞。今正。𦒱廣韵。弞式忍切。𥬇不壞顏也。集韵、類篇同。今按曲禮。𥬇不至矧。注云。齒本曰矧。大𥬇則見此。然則𥬇見齒本曰矧、大𥬇也。不壞顏曰𣢇、小𥬇也。二義不當同音。淺人因己與弓略相似。𡚶合之耳。玉篇於𣢑欣二文下曰。𣢇呼來切。𥬇不壞顏也。此希馮時所據說文也。於歛歈二文之閒曰。弞式忍切。𥬇不壞顏也。此孫強、陳彭年所據誤本說文也。學者可以悟矣。廣雅。𣢇、𥬇也。楚辭吳都賦作咍。〇齒本曰矧。謂矧卽齗之假借也。大戴。高柴執親之喪。未嘗見齒。盧注曰。哂則齒見。𥬇則矧見。按論語。夫子哂之。馬曰。哂、𥬇也。葢哂卽矧。盧語未覈。說文無哂。後人因哂矧造弞耳。"
        },
        {
            "explanation": "从欠。己聲。",
            "note": "各本作引省聲。式忍切。今正。呼來切。一部。"
        }
    ],
    "indexes": [
        "弞"
    ]
}