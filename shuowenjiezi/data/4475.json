{
    "id": 4475,
    "wordhead": "糗",
    "explanation": "𤎅米麥也。从米臭聲。",
    "volume": "07",
    "radical": "米",
    "pronunciation": "去九切",
    "variants": [],
    "seal_character": "戈",
    "pinyin": "qiu",
    "pinyin_full": "qiǔ",
    "components": [
        "臭",
        "米"
    ],
    "xuan_note": "",
    "kai_note": "",
    "duan_notes": [
        {
            "explanation": "𤎅米麥也。",
            "note": "周禮。羞籩之實。糗餌粉餈。鄭司農云。糗、𤎅大豆與米也。粉、豆屑也。玄謂糗者、擣粉𤎅大豆爲餌餈之黏著以坋之耳。按先鄭云。熬大豆及米。後鄭但云熬大豆。注內則又云。擣熬穀。不同者、黍粱尗麥皆可爲糗。故或言大豆以包米。或言穀以包米豆。而許云熬米麥。又非不可包大豆也。熬者、乾煎也。乾煎者、鬻也。鬻米豆舂爲粉。以坋餌餈之上。故曰糗餌粉餈。鄭云擣粉之。許但云熬。不云擣粉者、鄭釋經故釋粉字之義。許解字則糗但爲熬米麥。必待䊆之而後成粉也。粊誓。歭乃糗糧。某氏云。糗糒之糧。孟子曰。舜之飯糗茹草。趙云。糗、飯乾糒也。左傳爲稻醴、粱糗。廣韵曰。糗、乾飯屑也。此皆謂熬穀未粉者也。"
        },
        {
            "explanation": "从米。臭聲。",
            "note": "去九切。三部。"
        }
    ],
    "indexes": [
        "糗"
    ]
}