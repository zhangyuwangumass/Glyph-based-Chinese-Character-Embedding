{
    "id": 8006,
    "wordhead": "捲",
    "explanation": "气勢也。从手卷聲。《國語》曰：“有捲勇。”一曰捲，收也。",
    "volume": "12",
    "radical": "手",
    "pronunciation": "巨員切",
    "variants": [],
    "seal_character": "煋",
    "pinyin": "quan",
    "pinyin_full": "quán",
    "components": [
        "手",
        "卷"
    ],
    "xuan_note": "臣鉉等曰：今俗作居轉切，以爲捲舒之捲。",
    "kai_note": "",
    "duan_notes": [
        {
            "explanation": "气埶也。",
            "note": "謂作气有勢也。此與拳音同而義異。小雅巧言。無拳無勇。毛傳曰。拳、力也。齊語。桓公問曰。於子之鄉。有拳勇股肱之力秀出於衆者。韋云。大勇爲拳。此皆叚拳爲捲。葢與古本字異。齊風箋云。㩲、勇壯也。㩲者、捲之異體。"
        },
        {
            "explanation": "从手。卷聲。",
            "note": "巨貟切。十四部。按五經文字本部權字下曰。从手作㩲者、古拳握字。从手之㩲、字書韵書皆不錄。惟盧令鄭箋云。鬈讀當爲㩲。㩲、勇壯也。又吳都賦。覽將帥之㩲勇。李注云。毛詩無拳無勇。㩲與拳同。此㒳處字、今雖譌作權。从木。然可知其必五經文字所謂从手之字也。是可以知字書、韵書遺屚之古字甚多。莫之能補。古書之譌繆亦甚多。莫之諟正也。"
        },
        {
            "explanation": "國語曰。有捲勇。",
            "note": "齊語文。廣韵引說文、有上有子字。"
        },
        {
            "explanation": "一曰捲收也。",
            "note": "此別一義。卽今人所用舒卷字也。論語。卷而懷之。叚卷字爲之。廣韵書弮字亦當作捲。此義音居轉切。"
        }
    ],
    "indexes": [
        "捲"
    ]
}