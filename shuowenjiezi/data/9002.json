{
    "id": 9002,
    "wordhead": "堵",
    "explanation": "垣也。五版爲一堵。从土者聲。",
    "volume": "13",
    "radical": "土",
    "pronunciation": "當古切",
    "variants": [
        {
            "wordhead": "𩫭",
            "explanation": "籒文从𩫖<span>[<span>𩫏</span>]</span>。",
            "seal_character": "疫"
        }
    ],
    "seal_character": "疪",
    "pinyin": "du",
    "pinyin_full": "dǔ",
    "components": [
        "土",
        "者"
    ],
    "xuan_note": "",
    "kai_note": "",
    "duan_notes": [
        {
            "explanation": "垣也。",
            "note": "儒行曰。儒有一畞之宫。環堵之室。注云。宫謂牆垣也。堵、面一堵也。面一堵者、謂面各一堵也。依鄭說堵與垣別。大氐散文則通。對文則別也。"
        },
        {
            "explanation": "五版爲堵。",
            "note": "詩毛傳曰。一丈爲板。五板爲堵。此五經異義所謂古周禮、古春秋說也。異義今戴禮及韓詩說。八尺爲板。五板爲堵。五堵爲雉。板廣二尺。積高五板爲一丈。五堵爲雉。雉長二十丈。何休注公羊取韓詩說。古周禮及古春秋左氏傳說。一丈爲板。板廣二尺。五板爲堵。一堵之牆長丈、高丈。三堵爲雉。一雉之牆長三丈、高一丈。以度長者用其長。以度高者用其高也。諸說不同。鄭辨之云。左氏傳。鄭莊公弟段居京城。祭仲曰。都城過百雉。國之害也。先王之制。大都不過三國之一。中五之一。小九之一。今京不度。非制也。古之雉制、書傳各不得其詳。今以左氏說鄭伯之城方五里。積千五百步也。大都三國之一。則五百步也。五百步爲百雉。則知雉五步。五步於度長三丈。則雉長三丈也。雉之度於是定可知矣。玉裁按鄭駁異義。取古周禮、春秋說。一丈爲板。計之適合。未嘗自立說六尺爲板也。迨箋詩則主用古說。參以公羊傳五板而堵、五堵而雉、而定爲板長六尺。鄭意公羊五板而堵者、高一丈也。五堵而雉者、廣三丈也。何注公羊取韓詩說。八尺爲板。五板而堵爲四十尺。五堵而雉爲二百尺。說各乖異。似古周禮、春秋、毛詩說爲善。高一丈、廣三丈爲雉。不必板定六尺也。許君異義未詳其於古今孰從。此云五板爲堵。古今說所同也。葢言板廣二尺。五板積高一丈爲堵而已。其長幾尺爲板、幾堵爲雉、皆於古今說未敢定。"
        },
        {
            "explanation": "从土。者聲。",
            "note": "當古切。五部。"
        }
    ],
    "indexes": [
        "堵",
        "𩫭"
    ]
}