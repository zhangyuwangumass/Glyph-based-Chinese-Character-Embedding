{
    "id": 6010,
    "wordhead": "磬",
    "explanation": "樂石也。从石、殸。象縣虡之形。殳，擊之也。古者母句氏作磬。",
    "volume": "09",
    "radical": "石",
    "pronunciation": "苦定切",
    "variants": [
        {
            "wordhead": "殸",
            "explanation": "籒文省。",
            "seal_character": "梴"
        },
        {
            "wordhead": "𥓕",
            "explanation": "古文从坙。",
            "seal_character": "梵"
        }
    ],
    "seal_character": "梳",
    "pinyin": "qing",
    "pinyin_full": "qìnɡ",
    "components": [
        "石",
        "殳",
        "殸",
        "坙",
        "声"
    ],
    "xuan_note": "",
    "kai_note": "",
    "duan_notes": [
        {
            "explanation": "石樂也。",
            "note": "石樂各本作樂石。誤。今正。樂下云。五聲八音總名也。瑟下云。弦樂也。簫、䶵下皆云。管樂也。則此當云石樂信矣。匡謬正俗所引已作樂石。其誤已久。或疑樂石字見秦繹山刻石。不知與此無涉也。彼謂可樂之石。此謂製石之樂。白虎通曰。磬者、夷則之氣也。"
        },
        {
            "explanation": "从石、",
            "note": "句。"
        },
        {
            "explanation": "𡔝象縣虡之形。",
            "note": "各本𡔝作殸、上屬。今正。豈下云。陳樂立而上見也。从屮。此从屮謂虡之上出可見者、崇牙樹羽是也。一象栒之橫。丨象虡之植。{匚（反）+口}象編磬係焉也。或曰{匚（反）+口}象磬之股。丨象磬之𡔷。磬之懸、股橫出而𡔷直。凡言磬折者取象於此。程氏瑤田通藝錄言之詳矣。"
        },
        {
            "explanation": "殳所㠯擊之也。",
            "note": "所以二字今補。說从殳之意。磬从石殳會意。而又象其形也。苦定切。十一部。"
        },
        {
            "explanation": "古者毋句氏作磬。",
            "note": "毋各本作母。今正。明堂位注引世本作曰無句作磬。風俗通。山海經注、廣雅皆作毋句。古無毋通。句其俱反。"
        },
        {
            "explanation": "籒文。省。",
            "note": "非籒省篆。乃篆加籒也。"
        },
        {
            "explanation": "古文。从巠。",
            "note": "各本篆體誤。今依汗𥳑正。樂記曰。石聲磬。磬以立辨。史記樂書作石聲硜。硜以立別。葢硜本古文磬字。後以爲堅确之意。是所謂古今字。論語。子擊磬於衞。下文旣而曰鄙哉硜硜乎。亦不以爲一字。要之論語非不可作鄙哉磬磬也。釋名曰。磬者、磬也。其聲磬磬然堅緻也。"
        }
    ],
    "indexes": [
        "磬",
        "殸",
        "𥓕"
    ]
}