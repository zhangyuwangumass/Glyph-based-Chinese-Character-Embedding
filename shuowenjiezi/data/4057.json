{
    "id": 4057,
    "wordhead": "鄦",
    "explanation": "炎帝太嶽之胤，甫矦所封，在潁川。从邑無聲。讀若許。",
    "volume": "06",
    "radical": "邑",
    "pronunciation": "虚呂切",
    "variants": [],
    "seal_character": "怰",
    "pinyin": "xu",
    "pinyin_full": "xǔ",
    "components": [
        "無",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "炎帝大嶽之胤甫矦所封。",
            "note": "炎帝神農氏之裔子爲大嶽。詳吕部下。大嶽封於吕。其裔子甫矦又封於鄦。鄦許古今字。前志曰。潁川郡、許故國。姜姓。四岳後。大叔所封。大叔、左傳隱十一年正義作文叔。說文敘目云。吕叔作藩。俾矦於許。然則封鄦者文叔、非甫矦也。鄭注吕㓝曰。吕矦受王命入爲三公。引尚書㓝德放云。周穆王以吕矦爲相。古文尚書吕㓝、今文尚書作甫㓝。且據國語、毛傳、史記、潛夫論諸書。吕甫許皆姜姓封國。詩王風申甫許三國竝言。武王旣封文叔於許矣。豈待穆王封甫矦於許。叔重言甫矦所封者、甫矦卽謂吕叔。吕叔卽謂文叔。無二人也。"
        },
        {
            "explanation": "在潁川。",
            "note": "謂鄦在潁川許縣也。潁川郡許、二志同。漢字作許。周時字作？。史記鄭世家。鄦公惡鄭於楚。葢周字之存者。今春秋經、傳不作鄦者。或後人改之。或周時巳假借。未可定也。不曰在潁川許縣者。其字異形同音。其地古今一也。今河南許州州東三十里有故許昌城。"
        },
        {
            "explanation": "从邑。𣞤聲。讀若許。",
            "note": "虛吕切。五部。"
        }
    ],
    "indexes": [
        "鄦"
    ]
}