{
    "id": 9612,
    "wordhead": "陘",
    "explanation": "山絕坎也。从𨸏坙聲。",
    "volume": "14",
    "radical": "𨸏",
    "pronunciation": "戶經切",
    "variants": [],
    "seal_character": "硓",
    "pinyin": "xing",
    "pinyin_full": "xínɡ",
    "components": [
        "坙",
        "阜"
    ],
    "xuan_note": "",
    "kai_note": "",
    "duan_notes": [
        {
            "explanation": "山絕坎也。",
            "note": "釋山曰。山絕、陘。按今爾雅奪坎字。郭注云。連山中𣃔絕。非是。陘者、領也。孟子作徑。云山徑之蹊。趙注。山徑、山領也。楊子法言作山𡷨之蹊。皆卽陘字。凡巠聲之字皆訓直而長者。河北八陘。一曰軹關陘。二曰太行陘。三曰白陘。四曰滏口陘。五曰井陘。六曰飛狐陘。七曰蒲陰陘。八曰軍都陘。戴先生水地記曰。此皆㒳山中隔以成隘道也。軹關之山與太行中隔沁水。其山脈來自大岳。白陘之山與大行中隔丹水。其山脈自發鳩別而東。井陘滏口之山與白陘中隔漳水。其山脈自淸漳之源沾領別而東。飛狐蒲陰之山與井陘中隔滹沱。其山脈來自北岳。軍都之山與蒲陰中隔桑乾水。其山脈自大同府之外陰山別而東。大行之名尤顯著。故偁大行八陘。元和郡縣圖志引述征記曰。大行山首始於河內。北至幽州。凡有八陘。後代史志地記多本其說。於軹關巳北、軍都巳南諸山槩目以大行。其亦不達於理矣。先生所論八陘冣爲明析。而山絕坎之訓亦明。凡天下之地勢。㒳山之閒必有川焉。則㒳川之閒必有山焉。是爲坎象。坎者、陷也。陷者、高下也。高在下閒爲陷。陘者、一山在㒳川之閒。故曰山絕坎。絕猶如絕流而渡之絕。其莖理亙於陷中也。"
        },
        {
            "explanation": "从𨸏。巠聲。",
            "note": "戶經切。十一部。"
        }
    ],
    "indexes": [
        "陉",
        "陘"
    ]
}