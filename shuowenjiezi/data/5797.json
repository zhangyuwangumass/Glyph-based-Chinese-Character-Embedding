{
    "id": 5797,
    "wordhead": "魃",
    "explanation": "旱鬼也。从鬼犮聲。《周禮》有赤魃氏，除牆屋之物也。《詩》曰：“旱魃爲虐。”",
    "volume": "09",
    "radical": "鬼",
    "pronunciation": "蒲撥切",
    "variants": [],
    "seal_character": "柉",
    "pinyin": "ba",
    "pinyin_full": "bá",
    "components": [
        "犮",
        "鬼"
    ],
    "xuan_note": "",
    "kai_note": "",
    "duan_notes": [
        {
            "explanation": "旱鬼也。",
            "note": "大雅雲漢曰。旱魃爲虐。傳曰。魃、旱神也。此言旱鬼、以字从鬼也。神鬼統言之則一耳。山海經曰。大荒之中。有山名曰不句。有黃帝女妭。本天女也。黃帝下之殺蚩尢。不得復上。所居不雨。妭卽魃也。詩正義不引此而引神異經。神異經乃不知何人假託東方朔者。郭傳山海經不云妭卽詩之旱魃、而云音如旱魃之魃。疏矣。女部曰。妭、婦人美皃。然則山海經爲假借字。"
        },
        {
            "explanation": "从鬼。犮聲。",
            "note": "薄撥切。十五部。"
        },
        {
            "explanation": "周禮有赤魃氏。除牆屋之物也。",
            "note": "周禮秋官之屬赤犮氏。掌除牆屋。以蜃炭攻之。以灰灑毒之。鄭云。赤犮猶言捇拔也。主除蟲豸自埋者。按許作赤魃、葢其所據本不與鄭同。其云除牆屋之物。物讀精物、鬼物之物。故？之之官曰赤魃氏。說義亦與鄭異。葢賈侍中說與。"
        }
    ],
    "indexes": [
        "魃"
    ]
}