{
    "id": 4432,
    "wordhead": "稱",
    "explanation": "銓也。从禾爯聲。春分而禾生。日夏至，晷景可度。禾有秒，秋分而秒定。律數：十二秒而當一分，十分而寸。其以爲重：十二粟爲一分，十二分爲一銖。故諸程品皆从禾。",
    "volume": "07",
    "radical": "禾",
    "pronunciation": "處陵切",
    "variants": [],
    "seal_character": "懕",
    "pinyin": "cheng",
    "pinyin_full": "chēnɡ",
    "components": [
        "禾",
        "爯"
    ],
    "xuan_note": "",
    "kai_note": "",
    "duan_notes": [
        {
            "explanation": "銓也。",
            "note": "銓者、衡也。聲類曰。銓所以稱物也。稱俗作秤。按爾、幷舉也。偁、揚也。今皆用稱。稱行而爾偁廢矣。"
        },
        {
            "explanation": "从禾。爯聲。",
            "note": "處陵切。六部。廣韵又昌孕切。是也、等也。銓義之引伸。"
        },
        {
            "explanation": "春分而禾生。",
            "note": "上文云。以二月生。"
        },
        {
            "explanation": "日夏至晷景可度。禾有秒。",
            "note": "謂其時禾乃有芒也。"
        },
        {
            "explanation": "秋分而秒定。",
            "note": "上文云。以八月孰。孰時芒乃定。"
        },
        {
            "explanation": "律數十二。",
            "note": "句。十二謂六律六吕也。"
        },
        {
            "explanation": "十二秒而當一分。",
            "note": "十二兩字舊奪。今補。下文云十髮爲程。一程爲分。十分爲寸。然則十二禾秒而當十髮。淮南天文訓作十二蔈而當一粟。"
        },
        {
            "explanation": "十分而寸。",
            "note": "天文訓作十二粟而當一寸。"
        },
        {
            "explanation": "其㠯爲重。",
            "note": "以衡輕重也。"
        },
        {
            "explanation": "十二粟爲一分。",
            "note": "此粟謂禾粟。"
        },
        {
            "explanation": "十二分爲一銖。",
            "note": "百四十四粟也。天文訓曰。十二粟而當一分。十二分而當一銖。十二銖而當半兩。衡有左右。因倍之。故二十四銖爲一兩。按金部銖下曰。權十分黍之重也。十分黍有譌。依此則當云十二分粟之重也。許用淮南說。與說苑、律歷志說異。"
        },
        {
            "explanation": "故諸程品皆从禾。",
            "note": "度起於十二秒。權起於十二粟。諸程品之字、謂稱以下七篆也。此釋稱从禾之意。倂釋科以下六字从禾之意也。"
        }
    ],
    "indexes": [
        "称",
        "稱"
    ]
}