{
    "id": 3616,
    "wordhead": "櫨",
    "explanation": "柱上柎也。从木盧聲。伊尹曰：“果之美者，箕山之東，青鳧之所，有櫨橘焉。夏孰也。”一曰宅櫨木，出弘農山也。",
    "volume": "06",
    "radical": "木",
    "pronunciation": "落胡切",
    "variants": [],
    "seal_character": "幍",
    "pinyin": "lu",
    "pinyin_full": "lú",
    "components": [
        "木",
        "盧"
    ],
    "xuan_note": "",
    "kai_note": "",
    "duan_notes": [
        {
            "explanation": "欂櫨也。",
            "note": "依全書通例正。"
        },
        {
            "explanation": "從木。盧聲。",
            "note": "落胡切。五部。"
        },
        {
            "explanation": "伊尹曰。果之美者。箕山之東。靑鳧之所。有甘櫨焉。夏𠅩也。",
            "note": "語見呂覧本味篇。鳧作㠀。不言夏𠅩。高誘曰。箕山、在潁川陽城之西。靑㠀、崑崙山之東。二處皆有甘櫨之果。上林賦。盧橘夏𠅩。應劭曰。伊尹書云。果之美者。箕山之東。靑鳥之所。有盧橘夏𠅩。史、漢注作靑馬。依文𨕖作靑鳥爲長。葢卽山海經之三靑鳥。疑㠀鳧皆鳥之誤也。漢志。道家者流有伊尹五十一篇。小說家者流有伊尹說二十七篇。許葷下、秏下、鮞下及皆取諸伊尹書。相如用盧橘夏𠅩、台沖猶譏其不實。後人以給客橙、枇杷等當之。謬甚。"
        },
        {
            "explanation": "一曰宅櫨木。出弘農山也。",
            "note": "鄭注周禮說染艸之屬有橐蘆。未知是不。"
        }
    ],
    "indexes": [
        "栌",
        "櫨"
    ]
}