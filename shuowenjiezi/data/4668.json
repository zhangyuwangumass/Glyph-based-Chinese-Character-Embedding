{
    "id": 4668,
    "wordhead": "㝥",
    "explanation": "寐而未厭。从㝱省，米聲。",
    "volume": "07",
    "radical": "㝱",
    "pronunciation": "莫禮切",
    "variants": [],
    "seal_character": "拥",
    "pinyin": "mi",
    "pinyin_full": "mǐ",
    "components": [
        "米"
    ],
    "xuan_note": "",
    "kai_note": "",
    "duan_notes": [
        {
            "explanation": "寐而厭也。",
            "note": "鉉本作未厭。誤甚。胡身之通鑑釋文辨誤引作米厭。米卽㝥之譌。葢古本作寐。而㝥厭一譌作米。再譌作未。要不若小徐本爲長。廣雅曰。？、㝪、厭也。按厭魘正俗字。大徐於鬼部妄增魘字。云夢驚也。由不解此處厭字故耳。倉頡篇曰。伏合人心曰厭。字苑曰。厭、眠內不祥也。皆見玄應書。廣韵五十？厭注厭魅。二十九葉厭注惡夢。可見魘字之晚出冣俗矣。西山經。翼望之山。鳥名鵸䳜。服之使人不厭。此用厭字之冣古者。？古多叚借眯爲之。郭注山海經引周書服之不眯。爲不厭之證。莊子天運。彼不得夢。必且數眯焉。司馬彪曰。眯、厭也。通鑑。劉曄曰。臣得與聞大謀。常恐眯夢漏泄。以益臣罪。語本裴松之引傅子。胡身之引說文㝥字解之。"
        },
        {
            "explanation": "从㝱省。米聲。",
            "note": "此篆今本說文作㝥。攷廣雅作𡬍。玉篇、廣韵皆作𡬍。不載㝥字。可知古本說文作𡬍也。若集韵云。㝥或作𡬍。類篇有㝥無𡬍。則鉉本盛行之故耳。今正。莫禮切。十五部。"
        }
    ],
    "indexes": [
        "㝥"
    ]
}