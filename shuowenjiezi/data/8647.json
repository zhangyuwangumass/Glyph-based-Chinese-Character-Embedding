{
    "id": 8647,
    "wordhead": "縿",
    "explanation": "旌旗之斿也。从糸參聲。",
    "volume": "13",
    "radical": "糸",
    "pronunciation": "所銜切",
    "variants": [],
    "seal_character": "琇",
    "pinyin": "shan",
    "pinyin_full": "shān",
    "components": [
        "參",
        "糸"
    ],
    "xuan_note": "",
    "kai_note": "",
    "duan_notes": [
        {
            "explanation": "旌旗之游所屬也。",
            "note": "各本失所屬二字。今補。㫃部曰。游、旌旗之流也。周禮巾車注云。正幅爲縿。游則屬焉。正義曰。正幅爲縿、爾雅文。又覲禮正義。爾雅說旌旗正幅爲縿。唐後爾雅奪正幅爲縿四字。郉疏不能攷補。縿是旌旗之體。游則屬焉。故孫炎注曰。爲旒於縿。郭璞曰。縿、衆旒所箸。戴先生曰。游箸縿垂者也。交龍鳥隼之屬皆畫於縿。爾雅曰。纁帛縿。鄭本之。曰九旗之帛皆用絳。上有弧以張縿之幅。見覲禮、明堂位、考工記。下以人維之。周禮節服氏六人維王之太常、爾雅維以縷是也。所以太常必維之者、正恐其游長曳地。毛詩。素絲紕之。大夫旌旗之游亦維持之也。游屬於縿而統於縿。然㫃部游下不云旌旗之縿也。則知縿下𣃔不云旌旗之游。理合析言、不得渾言矣。"
        },
        {
            "explanation": "从糸。參聲。",
            "note": "所銜切。古音在七部。"
        }
    ],
    "indexes": [
        "縿"
    ]
}