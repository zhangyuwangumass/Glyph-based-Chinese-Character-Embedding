{
    "id": 3497,
    "wordhead": "桺",
    "explanation": "小楊也。从木戼聲。戼，古文酉。",
    "volume": "06",
    "radical": "木",
    "pronunciation": "力九切",
    "variants": [],
    "seal_character": "巏",
    "pinyin": "liu",
    "pinyin_full": "liǔ",
    "components": [
        "木",
        "丣"
    ],
    "xuan_note": "",
    "kai_note": "",
    "duan_notes": [
        {
            "explanation": "少楊也。",
            "note": "各本作小楊。今依孟子正義。葢古本也。古多以少爲小。如少兒卽小兒之類。楊之細莖小葉者曰桺。周禮故書。及接橮之材。鄭司農讀爲歰桺。後鄭云。桺之言聚也。引書分命和仲。度西曰桺穀。按度西曰桺穀者、今文尙書也。宅西曰昧谷者、後鄭所讀之古文尙書也。詳見尙書撰異。"
        },
        {
            "explanation": "從木。丣聲。丣古文酉。",
            "note": "力久切。三部。古多假桺爲酉。如鄭印癸、字子桺。桺卽丣。名癸字酉也。仲尼弟子列傳。顔幸、字子桺。桺亦卽丣。幸者辛之譌也。已上海寧錢馥字廣伯說。"
        }
    ],
    "indexes": [
        "桺"
    ]
}