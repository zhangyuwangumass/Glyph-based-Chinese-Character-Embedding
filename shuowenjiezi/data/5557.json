{
    "id": 5557,
    "wordhead": "欥",
    "explanation": "詮詞也。从欠从曰，曰亦聲。《詩》曰：“欥求厥寕。”",
    "volume": "08",
    "radical": "欠",
    "pronunciation": "余律切",
    "variants": [],
    "seal_character": "暹",
    "pinyin": "yu",
    "pinyin_full": "yù",
    "components": [
        "欠",
        "曰"
    ],
    "xuan_note": "",
    "kai_note": "",
    "duan_notes": [
        {
            "explanation": "詮䛐也。",
            "note": "詮具也。淮南詮言訓。高注曰。詮、就也。就萬物之指以言其徵。事之所謂。道之所依也。詮䛐者、凡詮解以爲䛐。如欥求厥寧、欥中和爲庶幾是也。釋言。遹、述也。毛詩悉蟀傳曰。聿、遂也。文王傳曰。聿、述也。古聿遹同字。述遂同字。爾雅言述而遂在其中。毛公或言遂、或言述。因文分別也。毛詩多言聿。獨文王有聲四言遹。而毛無傳。毛意遹卽聿。聿訓遂。故鄭箋以述別之。遂者、因事之詞。亦專䛐。韓詩及曹大家注幽通賦及杜注左傳皆云。聿、惟也。此專䛐也。欥其正字。聿、遹、曰皆其假借字也。因䛐、專䛐皆詮䛐也。"
        },
        {
            "explanation": "从欠曰。",
            "note": "會意。气悟而出䛐也。"
        },
        {
            "explanation": "曰亦聲。",
            "note": "余律切。十五部。"
        },
        {
            "explanation": "詩曰。欥求厥甯。",
            "note": "今大雅欥作遹。班固幽通賦。欥中龢爲庶幾兮。文選作聿。詩曰喪厥國、見晛曰消、見晛曰流。韓詩皆作聿。"
        }
    ],
    "indexes": [
        "欥"
    ]
}