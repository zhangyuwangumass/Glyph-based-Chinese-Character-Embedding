{
    "id": 2361,
    "wordhead": "鸞",
    "explanation": "亦神靈之精也。赤色，五采，雞形。鳴中五音，頌聲作則至。从鳥䜌聲。周成王時氐羌獻鸞鳥。",
    "volume": "04",
    "radical": "鳥",
    "pronunciation": "洛官切",
    "variants": [],
    "seal_character": "墋",
    "pinyin": "luan",
    "pinyin_full": "luán",
    "components": [
        "鳥"
    ],
    "xuan_note": "",
    "kai_note": "",
    "duan_notes": [
        {
            "explanation": "赤神靈之精也。",
            "note": "赤各本作亦。誤。今依藝文類聚、埤雅、集韵、類篇、韵會正。後漢書注、廣韵皆引孫氏瑞應圖曰。鸞、赤神之精也。春秋元命包曰。离爲鸞。"
        },
        {
            "explanation": "赤色五采。",
            "note": "謂赤多而五采畢具也。後漢書輿服志。鸞雀立衡。崔豹古今注。五路衡上金雀。金雀者、朱鳥也。或謂朱鳥者、鸞也。後漢太史令蔡衡曰。多赤色者鳳。多靑色者鸞。其說非是。月令鸞路。鄭云。取有虞氏之車有鸞和之節爲名。春言鸞。夏言色。互文。然則鄭不謂鸞鳥青色矣。"
        },
        {
            "explanation": "雞形。",
            "note": "郭注西山經云。舊說鸞似雞。"
        },
        {
            "explanation": "鳴中五音。",
            "note": "鑾下曰。鈴象鸞鳥聲和。"
        },
        {
            "explanation": "頌聲作則至。",
            "note": "周成王之世是也。西山經曰。見則天下安寧。"
        },
        {
            "explanation": "从鳥。䜌聲。",
            "note": "洛官切。十四部。"
        },
        {
            "explanation": "周成王時氐羌獻鸞鳥。",
            "note": "見逸周書王會篇。"
        }
    ],
    "indexes": [
        "鸾",
        "鸞"
    ]
}