{
    "id": 8979,
    "wordhead": "堣",
    "explanation": "堣夷，在冀州陽谷。立春日，日值之而出。从土禺聲。《尚書》曰：“宅堣夷。”",
    "volume": "13",
    "radical": "土",
    "pronunciation": "噳俱切",
    "variants": [],
    "seal_character": "疐",
    "pinyin": "yu",
    "pinyin_full": "yú",
    "components": [
        "土",
        "禺"
    ],
    "xuan_note": "",
    "kai_note": "",
    "duan_notes": [
        {
            "explanation": "堣夷、",
            "note": "逗。"
        },
        {
            "explanation": "在冀州暘谷。",
            "note": "暘各本作陽。今正。日部曰。暘、日出也。引虞書曰暘谷。則此當作暘可知也。山部崵下曰。首崵山在遼西。一曰嵎銕、崵谷也。嵎銕崵三字皆與此異。嵎當作禺。葢堣夷暘谷者、孔氏古文如是。禺銕崵谷者、今文尙書如是。今堯典作宅嵎夷、曰暘谷。依古文而堣譌嵎。恐衞包所改耳。玉篇、唐韵皆作堣。可證。堯典音義曰。尙書考靈曜及史記作禺銕。尙書正義卷二曰。夏矦等書古文宅堣夷堣作嵎者譌爲宅嵎鐵。嵎鐵卽禺銕之異字。凡緯書皆用今文。故知許土部所偁爲古文。山部爲今文。尙書如昧谷爲古文。桺穀爲今文。正同。詳見古文尙書撰異。堣夷暘谷、許明云在冀州。山部曰。首崵山在遼西。一曰禺銕、崵谷。一曰猶一名。非有二物。遼西正在冀州。然則堯典之堣夷非禹貢靑州之嵎夷。司馬貞注禹貢云。今文尙書及帝命驗竝作禺鐵在遼西。此謂堯典也。陸氏引馬云。嵎、海隅也。夷、萊夷也。馬釋堯典始以禹貢釋之。而僞孔傳大意從之。羲和測日不必遠至海外也。僞孔云。日出於谷而天下明。故稱暘谷。似以此暘谷與日初出東方湯谷合而一之。其謬不亦甚乎。"
        },
        {
            "explanation": "立春日。",
            "note": "句。"
        },
        {
            "explanation": "日値之而出。",
            "note": "日正當堣夷而出。乃許所聞尙書古義如此。"
        },
        {
            "explanation": "从土。禺聲。",
            "note": "噳俱切。五部。"
        },
        {
            "explanation": "尙書曰。宅堣夷。",
            "note": "許之例不云尙書。此當云唐書。改之者作虞書。其說見禾部。"
        }
    ],
    "indexes": [
        "堣"
    ]
}