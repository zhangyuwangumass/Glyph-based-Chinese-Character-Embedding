{
    "id": 8326,
    "wordhead": "氏",
    "explanation": "巴蜀山名岸脅之㫄箸欲落𡐦者曰氏，氏崩，聞數百里。象形，乀聲。凡氏之屬皆从氏。楊雄賦：響若氏隤。",
    "volume": "12",
    "radical": "氏",
    "pronunciation": "承旨切",
    "variants": [],
    "seal_character": "犜",
    "pinyin": "shi",
    "pinyin_full": "shì",
    "components": [
        "乀"
    ],
    "xuan_note": "",
    "kai_note": "",
    "duan_notes": [
        {
            "explanation": "巴蜀名山岸脅之𠂤旁箸欲落𡐦者曰氏。",
            "note": "十六字爲一句。此謂巴蜀方語也。𠂤大徐無。小徐作堆。俗字耳。今正。𠂤、小𨸏也。箸直略切。小𨸏之旁箸於山岸脅、而狀欲落墮者曰氏。其字亦作坁。亦作？。𨸏部曰。秦謂陵阪曰？。？與氏音義皆同。楊雄解嘲曰。響若坁隤。應劭曰。天水有大坂。名曰隴坁。其山堆傍箸崩落作聲聞數百里。故曰坁隤。韋昭曰。坁音若是理之是。以上見文選注。今本漢書作？隤。師古曰。？音氏。巴蜀名山旁堆欲墮落曰氏。應劭以爲天水隴氐。失之矣。氐音丁禮反。玉裁按顏說殊非古。隴？亦作隴坁。與巴蜀之氏形小異、而音義皆同。？坁字同氏聲。或从氐聲而丁禮切者、字之誤也。劉逵注吳都賦坁頹曰。天水之大阪。名曰隴坁。因爲隴坁之曲說。與應仲遠同。坁、韋音是。？、顏音氏。皆不誤。攷氏亦作是。見夏書。禹貢曰。西頃因桓是來。鄭注云。桓是、隴阪名。其道般桓旋曲而上。故曰桓是。今其下民謂阪爲是。句絕謂曲爲桓也。各本誤今校訂如此據此則桓是卽隴？。亦可作隴氏。昭昭然矣。古經傳氏與是多通用。大戴禮。昆吾者衞氏也。以下六氏字皆是之叚借。而漢書、漢碑叚氏爲是不可枚數。故知姓氏之字本當作是。叚借氏字爲之。人第習而不察耳。姓者統於上者也。氏者別於下者也。是者分別之䛐也。其字本作是。漢碑尙有云姓某是者。今乃專爲姓氏字。而氏之本義惟許言之。淺人以爲新奇之說矣。"
        },
        {
            "explanation": "氏𡹔聲聞數百里。象形。",
            "note": "謂？象傍於山脅也。氏之附於姓者類此。"
        },
        {
            "explanation": "乁聲。",
            "note": "乁讀若移。氏篇、韵皆承紙切。十六部。大徐承旨切。非也。"
        }
    ],
    "indexes": [
        "氏"
    ]
}