{
    "id": 7019,
    "wordhead": "澧",
    "explanation": "水。出南陽雉衡山，東入汝。从水豊聲。",
    "volume": "11",
    "radical": "水",
    "pronunciation": "盧啓切",
    "variants": [],
    "seal_character": "洐",
    "pinyin": "li",
    "pinyin_full": "lǐ",
    "components": [
        "豊",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "澧水。出南陽雉衡山。東入汝。",
            "note": "南陽郡雉、二志同。雉音弋爾反。今河南南陽府治南陽縣府北八十里有故雉城、漢縣也。前志雉下曰。衡山、澧水所出。東至郾入汝。郾、顏本譌作𨜘云音屋。非也。水經注曰。汝水、又東南逕郾縣故城北。又東得醴水口。醴水、出南陽雉縣衡山。卽山海經中山經之衡山。馬融廣成頌曰。面據衡陰。在雉縣畍。故世謂之雉衡山。東南流逕葉縣故城北。又東注葉陂。又東逕郾縣故城南。左入汝。按馬融傳注引中山經。又東三十里曰雉山。澧水出焉。又東五十里曰宣山。又東四十五里曰衡山。然則分之爲雉衡二山。合之則單𧦝衡山。李賢曰。衡山在今鄧州向城縣北。杜佑曰。北重山在向城縣北。卽是三鵶之第一。又北分嶺山嶺北。卽三鵶之第二鵶也。其第三鵶入臨汝郡魯山縣畍。杜之三鵶、葢卽古衡山也。今澧水未詳。"
        },
        {
            "explanation": "从水。豊聲。",
            "note": "盧啟切。十五部。此條衡山、非南岳。澧水、非入洞庭之澧水。入洞庭之水、水經別爲篇。其字本作醴。禹貢江又東至於醴。衞包始改爲澧。鄭注醴爲陵。云今長沙有醴陵縣。馬融、王肅醴爲水名。夏本紀、地理志皆作醴。尙書正義、史記索隱引楚詞濯余佩兮醴浦。正作醴。水經注出雉衡山者、從酉。出武陵者、從水。正是互譌也。"
        }
    ],
    "indexes": [
        "澧"
    ]
}