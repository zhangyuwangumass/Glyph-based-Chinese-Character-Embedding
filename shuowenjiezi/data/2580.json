{
    "id": 2580,
    "wordhead": "骼",
    "explanation": "禽獸之骨曰骼。从骨各聲。",
    "volume": "04",
    "radical": "骨",
    "pronunciation": "古覈切",
    "variants": [],
    "seal_character": "妏",
    "pinyin": "ge",
    "pinyin_full": "ɡé",
    "components": [
        "各",
        "骨"
    ],
    "xuan_note": "",
    "kai_note": "",
    "duan_notes": [
        {
            "explanation": "禽獸之骨曰骼。",
            "note": "按骨當作髖。許據禮十七篇。故云禽獸之髖曰骼也。禽者走獸緫名。儀禮多言肫骼。肫亦作膞。皆說文之腨字也。骼亦作胳。於人曰髖也。髖者、髀上也。牲前足體三。曰肩、曰臑、曰臂。臑於人爲厷。肩下臂上也。後足體三。曰骼、曰髀、曰腨。禮髀賤不升。故經多言肩臂臑膞骼。臑在臂上。骼在肫上。而先言臂肫者、葢四胑以下爲貴也。骼是本字。至埤蒼乃作髂。廣雅、字林變作䯊。又或作？。魚虞歌麻通轉之故也。云曰骼曰骴者、所以別人禽之異名。肉部曰。臂、羊豕曰臑。是其例也。許據十七篇爲言。故不敢謂骼爲人骨也。月令。孟春掩骼薶骴。鄭云。骨枯曰骼。肉腐曰骴。蔡云。露骨曰骼。有肉曰骴高注吕覽云。白骨曰骼。有肉曰髊。注淮南同。皆不言骼骴爲禽獸之骨也。則亦未嘗不可通用矣。"
        },
        {
            "explanation": "从骨。各聲。",
            "note": "古覈切。廣韵古伯切。古音在五部。"
        }
    ],
    "indexes": [
        "骼"
    ]
}