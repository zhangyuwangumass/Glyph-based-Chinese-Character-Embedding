{
    "id": 8123,
    "wordhead": "媊",
    "explanation": "甘氏《星經》曰：“太白上公，妻曰女媊。女媊居南斗，食厲，天下祭之。曰明星。”从女前聲。",
    "volume": "12",
    "radical": "女",
    "pronunciation": "昨先切",
    "variants": [],
    "seal_character": "燉",
    "pinyin": "qian",
    "pinyin_full": "qián",
    "components": [
        "女",
        "前"
    ],
    "xuan_note": "",
    "kai_note": "",
    "duan_notes": [
        {
            "explanation": "甘氏星經曰。",
            "note": "天官書曰。昔之傳天數者在齊甘公。徐廣曰。或曰甘公名德也。本是魯人。按藝文志無甘氏星經。有甘德長桺占夢十一卷。云楚人。"
        },
        {
            "explanation": "大白號上公。",
            "note": "句。"
        },
        {
            "explanation": "妻曰女媊、凥南斗食厲。天下祭之曰朙星。",
            "note": "天官書曰。大白、大臣也。其號上公。妻曰女媊居南斗食厲、未聞。論衡所引山海經度朔山二神人。主閱領萬鬼。鬼之惡害人者、執以葦索而用飤虎。殆與相類。大白偁明星。詩毛傳曰。日且出謂明星爲启明。日旣入謂明星爲長庚。封禪書、地理志陳倉有上公明星祠。葢祀大白也。此云天下祭之曰明星。葢祀女媊也。或曰雝有南北斗大白諸布之廟矣。則上公明星之祠葢祀女媊。"
        },
        {
            "explanation": "从女。前聲。",
            "note": "昨先切。十二部。廣韵卽移切。"
        }
    ],
    "indexes": [
        "媊"
    ]
}