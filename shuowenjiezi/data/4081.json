{
    "id": 4081,
    "wordhead": "鄖",
    "explanation": "漢南之國。从邑員聲。漢中有鄖關。",
    "volume": "06",
    "radical": "邑",
    "pronunciation": "羽文切",
    "variants": [],
    "seal_character": "恉",
    "pinyin": "yun",
    "pinyin_full": "yún",
    "components": [
        "員",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "漢南之國。",
            "note": "左傳桓十一年。鄖人軍於蒲騷。宣四年。若敖娶於鄖。字或作䢵。杜曰。鄖國在江夏雲杜縣東南有鄖城。按二志江夏皆有雲杜。今湖北德安府府城卽故鄖都也。漢水自西北而東南。德安在漢水北而云漢南者。漢之下游地勢處南也。春秋時楚滅鄖。故有鄖公辛。"
        },
        {
            "explanation": "从邑。員聲。",
            "note": "羽文切。十三部。"
        },
        {
            "explanation": "漢中有鄖關。",
            "note": "地理志曰。漢中郡長利有鄖關。史記貨殖傳曰。南陽西通武關、鄖關。按武關在今河南內鄉縣西百七十里。鄖關在今湖北鄖陽府西。張守節注貨殖傳曰。鄖關當爲洵關。在金州洵陽縣。玉裁按。葢卽今鄖陽府舊上津縣。唐室亂時用通貢道者。東南通今鄖陽府。西通今陜西興安府洵陽縣。謂酈商傳之旬關卽鄖關可也。其關隘延長。不當謂兩地。鄖關去鄖國甚遠。其字同耳。故別言之。"
        }
    ],
    "indexes": [
        "郧",
        "鄖"
    ]
}