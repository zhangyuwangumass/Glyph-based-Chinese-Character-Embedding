{
    "id": 6202,
    "wordhead": "駔",
    "explanation": "牡馬也。从馬且聲。一曰馬蹲駔也。",
    "volume": "10",
    "radical": "馬",
    "pronunciation": "子朗切",
    "variants": [],
    "seal_character": "榌",
    "pinyin": "zang",
    "pinyin_full": "zǎnɡ",
    "components": [
        "且",
        "馬"
    ],
    "xuan_note": "",
    "kai_note": "",
    "duan_notes": [
        {
            "explanation": "壯馬也。",
            "note": "壯各本作牡。今正。李善文選注引皆作壯。戴仲達引唐本說文作奘馬也。皆可證。此猶牙下壯齒譌牡齒耳。士部曰。壯者、大也。介{亣}部。奘者、駔大也。釋言曰。奘、駔也。郭云。今江東呼爲大駔而猶麤也。按駔本大馬之偁。引伸爲凡大之偁。故駔篆下云奘馬、而奘篆下但云駔大。許書義例之精密如此。"
        },
        {
            "explanation": "从馬。且聲。",
            "note": "魏都賦注引說文千助反。葢本音隱。篇、韵皆徂古切。五部。大徐子朗切。相傳下文別一義之音也。"
        },
        {
            "explanation": "一曰駔會也。",
            "note": "舊作馬蹲駔。今依後漢郭太傅注所引正。注引說文駔會也。謂合兩家之買賣如今之度市也。下十三字葢系舊注。駔會如今之牙行。會俗作儈。史記節駔會。漢書作節駔儈。漢書音義云。駔亦是儈也。後漢書。王君公儈牛自隱。徐廣曰。駔音祖朗切。馬儈也。廣韵引晉令。儈賣者皆當箸巾。白帖頟。言所儈賣及姓名。一足白履。一足黑履。葢駔者、本平會買賣馬之偁。因以爲平會凡物之偁。呂氏春秋。段干木、晉國之駔。"
        }
    ],
    "indexes": [
        "驵",
        "駔"
    ]
}