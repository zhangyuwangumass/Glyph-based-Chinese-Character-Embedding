{
    "id": 4056,
    "wordhead": "𨜛",
    "explanation": "北方長狄國也。在夏爲防風氏，在殷爲汪茫氏。从邑叜聲。《春秋傳》曰：“𨜛瞞侵齊。”",
    "volume": "06",
    "radical": "邑",
    "pronunciation": "所鳩切",
    "variants": [],
    "seal_character": "怯",
    "pinyin": "sou",
    "pinyin_full": "sōu",
    "components": [
        "叜",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "北方長狄國也。",
            "note": "春秋文公十一年左傳。鄋瞞侵齊。遂伐我。叔孫得臣獲長狄僑如。榖梁傳曰。身横九畞。"
        },
        {
            "explanation": "在夏爲防風氏。在殷爲汪芒氏。",
            "note": "芒或作？、作汒。皆誤。魯語。仲尼曰。昔禹致羣神於會稽山。防風氏後至。禹殺而戮之。其骨節專車。防風、汪芒氏之君也。守封嵎之山者也。爲漆姓。在虞夏商爲汪芒氏。在周爲長翟。今爲大人。按國語本作在虞夏爲防風氏。在商爲汪芒氏。爲說苑、說文、王肅家語所本。今國語及史記孔子世家皆誤奪數字耳。韋注云。防風、汪芒氏之國名。汪芒、長翟之國名。謂汪芒之國在夏爲防風氏之國。長翟之國在商爲汪芒氏之國。此依孔子防風汪芒之君也而言之。今韋注譌爲汪芒氏之君名、則不可解矣。韋注云。封嵎二山在今吳郡永安縣。周世其國北遷爲長翟也。吳之永安縣在今浙江湖州府武康縣。顧氏祖禹曰。鄋瞞、在山東濟南府北境。或云今青州府高苑縣有廢臨濟城、古狄邑。卽長狄所居。按許以此篆廁涿郡北地之下。則許意謂其地在西北方。非在今山東也。"
        },
        {
            "explanation": "从邑。叜聲。",
            "note": "所鳩切。三部。"
        }
    ],
    "indexes": [
        "𨜛"
    ]
}