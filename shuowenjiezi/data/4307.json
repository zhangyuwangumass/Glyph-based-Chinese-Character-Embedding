{
    "id": 4307,
    "wordhead": "𥁰",
    "explanation": "《周禮》曰：“國有疑則盟。”諸侯再相與會，十二歲一𥁰。北面詔天之司愼司命。𥁰，殺牲歃血，朱盤玉敦，以立牛耳。从囧从血。",
    "volume": "07",
    "radical": "囧",
    "pronunciation": "武兵切",
    "variants": [
        {
            "wordhead": "𥂗",
            "explanation": "篆文从朙。",
            "seal_character": "愿"
        },
        {
            "wordhead": "𧖽",
            "explanation": "古文从明<span>[<span>朙</span>]</span>。",
            "seal_character": "慀"
        }
    ],
    "seal_character": "愾",
    "pinyin": "meng",
    "pinyin_full": "ménɡ",
    "components": [
        "明",
        "朙",
        "血",
        "囧"
    ],
    "xuan_note": "",
    "kai_note": "",
    "duan_notes": [
        {
            "explanation": "周禮曰。國有疑則𥁰。",
            "note": "周禮司盟職。掌盟載之法。凡邦國有疑會同。則掌其盟約之載及其禮儀。鄭云。有疑不協也。"
        },
        {
            "explanation": "諸侯再相與會。十二嵗一𥁰。",
            "note": "再相與會四字當作再朝而會、再會六字。轉寫之誤也。昭十三年左傳曰。明王之制。使諸侯嵗聘以志業。閒朝以講禮。再朝而會以示威。再會而盟以顯昭明。杜云。三年而一朝。六年而一會。十二年而一盟。"
        },
        {
            "explanation": "北面詔天之司愼司命。",
            "note": "司盟職曰。北面詔明神。僖二十八年左傳曰。有渝此盟。以相及也。明神先君。是糾是殛。襄十一年載書曰。或閒茲盟。司愼司命。名山名川。羣神羣祀。先王先公。七姓十二國之祖。明神殛之。按今左傳襄十一年盟與命二字互譌。陸、孔皆不能正。許合周禮、左傳爲言。謂司愼、司命爲明神之首。司愼、司命益大宗伯職之司中、司命。文昌宫弟五、弟四星也。尙書大傳注司中作司人。○又按天之司盟見覲禮注。然則左傳正文不容輕改。"
        },
        {
            "explanation": "𥁰殺牲歃血。朱盤玉敦。㠯立牛耳。",
            "note": "朱小徐及周禮作珠。今依大徐本。立當爲莅。莅、臨也。曲禮曰。莅牲曰盟是也。玉府職曰。若合諸侯。則𠔏珠盤玉敦。鄭云。合諸侯者必割牛耳。取其血。歃之以盟。朱盤以盛牛耳。尸盟者執之。玉敦、歃血玉器。戎右職曰。贊牛耳桃茢。左傳曰。諸候盟。誰執牛耳。"
        },
        {
            "explanation": "从囧。",
            "note": "囧、明也。左傳所謂昭明於神。冡上詔司愼司命言。"
        },
        {
            "explanation": "皿聲。",
            "note": "鍇皿作血。云聲字衍。鉉因作从血。𠜂聲字。今與篆體皆正。按盟與孟皆皿聲。故孟津、盟津通用。今音武兵切。古音在十部。讀如芒。亦舉形聲包會意。朱盤玉敦、器也。故从皿。"
        },
        {
            "explanation": "篆文。从朙。",
            "note": "朙小篆文也。故𥂗爲小篆。鍇本云古文从朙。非也。"
        },
        {
            "explanation": "古文从明。",
            "note": "明者、朙之古文也。故古文𥂗作盟。鍇本云籒文。非也。𥁰者、𥂗之籒文。先籒後篆者、以其囧之屬也。今人皆作盟。不從小篆作𥂗者、猶皆作明不作朙也。"
        }
    ],
    "indexes": [
        "𥁰",
        "𥂗",
        "𧖽"
    ]
}