{
    "id": 6994,
    "wordhead": "泲",
    "explanation": "沇也。東入于海。从水𠂔聲。",
    "volume": "11",
    "radical": "水",
    "pronunciation": "子礼切",
    "variants": [],
    "seal_character": "泷",
    "pinyin": "ji",
    "pinyin_full": "jǐ",
    "components": [
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "沇也。東入于海。",
            "note": "按沇泲二篆之解、文體與漾漢浪三篆同。皆用禹貢文也。禹貢曰。道沇水東流爲濟。入于河。泆爲熒。東出於陶丘北。又東至于菏。又東北會于汶。又北東人于海。今泲水不特入河以後經文所謂不可致詳。考郡國志曰。河東垣有王屋山。兖水出。河內溫。濟水所出。王莽時大旱。遂枯絕。水經注曰。濟水故瀆在溫。當王莽之世。川瀆枯竭。其後水流徑通。津渠勢改。尋梁脈水。不與昔同。是在西漢已後所謂東流爲濟入于河者、已非禹蹟之舊矣。許云東入于海。此謂禹時故道。獨行達海。故謂之瀆。今之大淸河、小淸河非泲水在其閒。而混淆莫辨。漢水之源、今與經絕殊。泲水之流、軼出地中而爲巨川。今又與經絕殊也。"
        },
        {
            "explanation": "从水。<𠥽>聲。",
            "note": "子禮切。十五部。按四瀆之泲字如此作。而尙書、周禮、春秋三傳、爾雅、史記、風俗通、釋名皆作濟。毛詩邶風有泲字。而傳云地名。則非水也。惟地理志引禹貢、職方作泲。而泰山郡下云。甾水入泲。禹貢汶水入泲。齊郡下云。如水入泲。河南郡下云。狼湯渠首受泲。東郡臨邑下云。有泲廟。然以濟南、濟陰名郡。志及漢碑皆作濟。則知漢人皆用濟。班志、許書僅存古耳。風俗通說四瀆曰。濟出常山房子贊皇山。東入泜。酈氏譏其誤。亦可證泲字之久不行矣。"
        }
    ],
    "indexes": [
        "泲"
    ]
}