{
    "id": 8550,
    "wordhead": "絩",
    "explanation": "綺絲之數也。《漢律》曰：“綺絲數謂之絩，布謂之總，綬組謂之首。”从糸兆聲。",
    "volume": "13",
    "radical": "糸",
    "pronunciation": "治小切",
    "variants": [],
    "seal_character": "玟",
    "pinyin": "tiao",
    "pinyin_full": "tiào",
    "components": [
        "兆",
        "糸"
    ],
    "xuan_note": "",
    "kai_note": "",
    "duan_notes": [
        {
            "explanation": "綺絲之數也。",
            "note": "言綺以見凡繒也。綺者、文繒也。文繒絲尙有數、則餘繒可知。其若干絲爲一絩、未聞。"
        },
        {
            "explanation": "漢律曰。綺絲數謂之絩。布謂之緫。",
            "note": "禮經。布八十縷爲升。禾部曰。布八十縷爲稯。漢王莽傳。一月之祿十緵布二匹。孟康曰。緵、八十縷也。今按緫卽稯也。稯卽緵也。緵卽升也。皆謂八十縷。召南。羔羊五緫。傳曰。緫、數也。"
        },
        {
            "explanation": "綬組謂之首。",
            "note": "司馬紹統輿服志。乘輿黃赤綬五百首。諸侯王赤綬三百首。相國綠綬二百四十首。公侯、將軍紫綬百八十首。九卿、中二千石、二千石青綬百二十首。千石、六百石黑綬八十首。四百石、三百石、二百石黃綬六十首。凡先合單紡爲一系。四系爲一扶。五扶爲一首。五首爲一文。文采淳爲一圭。首多者系細。首少者系麤。"
        },
        {
            "explanation": "从糸。兆聲。",
            "note": "治小切。二部。"
        }
    ],
    "indexes": [
        "絩"
    ]
}