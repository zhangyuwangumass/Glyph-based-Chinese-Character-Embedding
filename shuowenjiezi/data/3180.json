{
    "id": 3180,
    "wordhead": "皀",
    "explanation": "穀之馨香也。象嘉穀在裹中之形。匕，所以扱之。或說皀，一粒也。凡皀之屬皆从皀。又讀若香。",
    "volume": "05",
    "radical": "皀",
    "pronunciation": "皮及切",
    "variants": [],
    "seal_character": "屎",
    "pinyin": "bi",
    "pinyin_full": "bī",
    "components": [
        "白",
        "匕"
    ],
    "xuan_note": "",
    "kai_note": "",
    "duan_notes": [
        {
            "explanation": "穀之聲香也。",
            "note": "禾部曰。穀、續也。續當作粟。粟者、嘉穀實也。曲禮曰。黍曰薌合。梁曰薌其。薌卽香字。左傳引周書曰。黍稷非馨。明德惟馨。馨者、香之遠聞者也。香者、芳也。"
        },
        {
            "explanation": "象嘉穀在裹中之形。",
            "note": "謂白也。大雅謂秬虋芑爲嘉穀。毛傳謂苗爲嘉穀。許書謂禾爲嘉穀。釁芑苗禾一物也。連裹曰穀、曰粟。去裹曰米。米之聲香曰皀。裹者、禾部所謂稃也、𥢶也、糠也、穀皮是也。"
        },
        {
            "explanation": "匕所㠯扱之。",
            "note": "說下體从匕之意。匕部曰。匕、所以比取飯。一名柶。扱者、收也。"
        },
        {
            "explanation": "或說皀、一粒也。",
            "note": "顔氏家訓曰。在益州。與數人同坐。初晴。見地下小光。問左右是何物。一蜀豎就視云。是豆逼耳。皆不知所謂。取來乃小豆也。蜀土呼豆爲逼。時莫之解。吾云。三蒼、說文皆有皀字。訓粒。通俗文音方力反。衆皆歡悟。"
        },
        {
            "explanation": "凡皀之屬皆从皀。又讀若香。",
            "note": "又字上無所承。疑有奪文。按顔黃門云。通俗文音方力反。不云出說文。然則黃門所據未嘗有方力反矣。而許書中𡖥鄉字从皀聲。讀若香之證也。又鳥部鴔鵖字从皀聲。爾雅音義云鵖、彼及反。郭房汲反。字林方立反。是則皀有在七部一音。當云讀若某。在又讀若香之上。今奪。"
        }
    ],
    "indexes": [
        "皀"
    ]
}