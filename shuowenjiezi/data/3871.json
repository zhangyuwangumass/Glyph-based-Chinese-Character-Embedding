{
    "id": 3871,
    "wordhead": "䅩",
    "explanation": "多小意而止也。从𥝌从支，只聲。一曰木也。",
    "volume": "06",
    "radical": "𥝌",
    "pronunciation": "職雉切",
    "variants": [],
    "seal_character": "彩",
    "pinyin": "zhi",
    "pinyin_full": "zhǐ",
    "components": [
        "支",
        "只"
    ],
    "xuan_note": "",
    "kai_note": "",
    "duan_notes": [
        {
            "explanation": "䅩䅓、",
            "note": "逗。二字各本無。今補。"
        },
        {
            "explanation": "多小意而止也。",
            "note": "小意者、意有未暢也。謂有所妨礙。含意未伸。廣韵䅩䅓皆訓曲枝果。按䅩䅓字或作枳椇。或作枳枸。或作枳句。或作枝拘。皆上字在十六部。下字在四部。皆諸詰詘不得伸之意。明堂位俎殷以椇注。椇之言枳椇也。謂曲橈之也。莊子山木篇。騰蝯得柘棘枳枸之閒。處勢不便。未足以逞其能。宋玉風賦。枳句來巢。空穴來風。枳句、空穴皆連綿字。空穴卽孔穴。枳句來巢、陸機詩疏作句曲來巢。謂樹枝屈曲之處鳥用爲巢。逸莊子作桐乳致巢、乃譌字耳。淮南書。龍夭矯。燕枝拘。亦屈曲盤旋之意。其入聲則爲𨒅曲。䅩與枳枝𨒅、䅓與椇句枸拘曲皆疊韵也。䅩䅓與𨒅曲皆雙聲字也。急就篇。沽酒釀醪稽極程。王伯厚云。稽極當作䅩䅓。葢詘曲爲酒經。程寓止酒之義。又按釋地。枳首蛇。枳本或作䅩。此則借䅩枳爲岐字。亦同部假借也。故郭釋以岐頭蛇。"
        },
        {
            "explanation": "从𥝌。从支。",
            "note": "支者、枝𠲱之意."
        },
        {
            "explanation": "只聲。",
            "note": "職雉切。按古音在十六部。亦音支。"
        },
        {
            "explanation": "一曰木也。",
            "note": "一說䅩是木名也。"
        }
    ],
    "indexes": [
        "䅩"
    ]
}