{
    "id": 9738,
    "wordhead": "𠫓",
    "explanation": "不順忽出也。从到子。《易》曰：“突如其來如。”不孝子突出，不容於内也。凡𠫓之屬皆从𠫓。",
    "volume": "14",
    "radical": "𠫓",
    "pronunciation": "他骨切",
    "variants": [
        {
            "wordhead": "𡿮",
            "explanation": "或从到古文子，即《易》突字。",
            "seal_character": "磪"
        }
    ],
    "seal_character": "磩",
    "pinyin": "tu",
    "pinyin_full": "tū",
    "components": [],
    "xuan_note": "",
    "kai_note": "",
    "duan_notes": [
        {
            "explanation": "不順忽出也。",
            "note": "謂凡物之反其常。凡事之屰其理。突出至前者。皆是也。不專謂人子。"
        },
        {
            "explanation": "从到子。",
            "note": "到今倒字。倒子、會意也。他骨切。十五部。"
        },
        {
            "explanation": "易曰。突如其來如。不孝子突出。不容於內也。",
            "note": "此引易而釋之。以明从倒子會意之恉也。離九四曰。突如其來如。焚如死如棄如。鄭注曰。震爲長子。爻失正。突如震之失正。不知其所如。不孝之罪、五㓝莫大。故有焚如死如棄如之㓝。如淳注王莽傳亦曰。焚如死如棄如謂不孝子也。皆與許合。許葢出於孟氏矣。子之不順者、謂之突如。造文者因有？字。施諸凡不順者。"
        },
        {
            "explanation": "？卽易突字也。",
            "note": "倉頡之？卽易之突字。非謂倉頡時巳見爻辭。正謂周易之突卽倉頡之？也。此爻辭之用叚借也。突之本義謂犬從穴中暫出。？之本義謂不順。故曰用叚借。按小徐本有此六字。大徐本刪之。由其不知許意也。若近惠氏定宇校李？祚同易集解改作？如其來如。則爲紕繆矣。"
        },
        {
            "explanation": "或从到古文子。",
            "note": "㜽古文子也。故？爲倒古文子。大徐於此下安卽易突字四字。惠氏之誤本此。"
        }
    ],
    "indexes": [
        "𠫓",
        "𡿮"
    ]
}