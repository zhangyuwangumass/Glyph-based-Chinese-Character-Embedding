{
    "id": 4616,
    "wordhead": "𥨍",
    "explanation": "地室也。从穴復聲。《詩》曰：“陶𥨍陶穴。”",
    "volume": "07",
    "radical": "穴",
    "pronunciation": "芳福切",
    "variants": [],
    "seal_character": "抯",
    "pinyin": "fu",
    "pinyin_full": "fù",
    "components": [
        "復",
        "穴"
    ],
    "xuan_note": "",
    "kai_note": "",
    "duan_notes": [
        {
            "explanation": "地室也。",
            "note": "大雅正義引作覆於地也四字。按詩大雅陶復陶穴箋云。復者、復於土上。鑿地曰穴。皆如陶然。庾蔚之云。複謂地上累土爲之。穴則穿地也。鄭、庾之云與許云覆於地合。覆於地者、謂旁穿之。則地覆於上。穴則正穿之。上爲中𩅸。毛傳云。陶其土而復之。陶其壤而穴之。土謂堅者。堅則不患𡹔壓。故旁穿之。使上有覆。葢陶其土、旁穿之也。壤謂柔者。柔則恐𡹔。故正鑿之。陶其壤、謂正鑿之。直穴之中爲中𩅸也。鄭注月令云。中𩅸猶中室也。古者複穴。是以名室爲𩅸云。連複言之者、文勢使然也。毛之陶其土、陶其壤。葢讀陶爲掏。鄭則云皆如窯然。特此爲異耳。漢時陵墓築封土謂之復土。義與此復土小異。要亦上覆之言耳。"
        },
        {
            "explanation": "从穴。復聲。",
            "note": "芳福切。三部。"
        },
        {
            "explanation": "詩曰。陶𥨍陶穴。",
            "note": "按毛作復。三家詩有作𥨍者。如斯干毛革、韓？之比。釋名說中𩅸云古者寢穴、乃是𥨍穴之誤。語與月令注同。"
        }
    ],
    "indexes": [
        "𥨍"
    ]
}