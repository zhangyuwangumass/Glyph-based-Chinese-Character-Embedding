{
    "id": 6971,
    "wordhead": "渭",
    "explanation": "水。出隴西首陽渭首亭南谷，東入河。从水胃聲。杜林說。《夏書》以爲出鳥鼠山。雝州浸也。",
    "volume": "11",
    "radical": "水",
    "pronunciation": "云貴切",
    "variants": [],
    "seal_character": "泝",
    "pinyin": "wei",
    "pinyin_full": "wèi",
    "components": [
        "水",
        "胃"
    ],
    "xuan_note": "",
    "kai_note": "",
    "duan_notes": [
        {
            "explanation": "渭水。出隴西首陽渭首亭南谷。東南入河。",
            "note": "隴西郡首陽、二志同。首陽縣。今甘肅蘭州府渭源縣當是其地。禹貢曰。道渭自鳥鼠同穴。入于河。前志首陽下曰。禹貢鳥鼠同穴山在西南。渭水所出。東至船司空入河。過郡四。行千八百七十里。雍州寖。過郡四者、天水扶風京兆馮翊也。水經曰。渭水出隴西首陽縣渭谷亭南鳥鼠山。注曰。渭水出隴西首陽縣首陽山渭首亭南谷。山在鳥鼠山西北。縣有高城嶺。嶺上有城。號渭源城。渭水出焉。東北流逕首陽縣西與別源合。別源出鳥鼠山渭水谷。禹貢所謂渭出鳥鼠者也。按酈注葢本說文。較說文多首陽山三字。疑今說文奪去。酈依說文、故以首陽山南谷與鳥鼠山爲二。以今地志言之。皆在渭源縣西。相歫甚近。今渭水出此。經鞏昌府及寧遠縣、伏羌縣、秦安縣、秦州、淸水縣、寶雞縣、岐山縣、扶風縣、武功縣、盩庢縣、鄠縣、咸陽縣、西安府、臨潼縣、高陵縣、渭南縣、朝邑縣。至華陰縣北。入於河。古所謂渭汭。左傳閔二年。虢公敗犬戎於渭隊。服虔曰。隊謂汭也。杜預本作渭汭。"
        },
        {
            "explanation": "从水。胃聲。",
            "note": "云貴切。十五部。洞簫賦注引埤蒼沸渭、不安皃。"
        },
        {
            "explanation": "杜林說夏書。",
            "note": "五字句。"
        },
        {
            "explanation": "㠯爲出烏鼠山。",
            "note": "後書杜林傳曰。林於西州得漆書古文尙書一卷。雖遭艱困。握持不離。出以示衞宏、徐巡等。宏、巡益重之。於是古文遂行。此云杜林說夏書、謂林說古文尙書禹貢也。云㠯爲出鳥鼠山者、冡上省文。謂杜云渭水出隴西首陽縣之鳥鼠山。鳥鼠山與首陽山南谷同縣而異地。故別爲異說也。"
        },
        {
            "explanation": "雝州濅。",
            "note": "職方氏文。鄭曰。浸、可以爲陂灌漑者。"
        }
    ],
    "indexes": [
        "渭"
    ]
}