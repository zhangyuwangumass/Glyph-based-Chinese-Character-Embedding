{
    "id": 7110,
    "wordhead": "潚",
    "explanation": "深清也。从水肅聲。",
    "volume": "11",
    "radical": "水",
    "pronunciation": "子叔切",
    "variants": [],
    "seal_character": "浫",
    "pinyin": "su",
    "pinyin_full": "sù",
    "components": [
        "水",
        "肅"
    ],
    "xuan_note": "",
    "kai_note": "",
    "duan_notes": [
        {
            "explanation": "深淸也。",
            "note": "謂深而淸也。中山經曰。灃沅之風交潚湘之浦。水經注湘水篇曰。二妃出入潚湘之浦。潚者、水淸深也。湘中記云。湘川淸照五六丈。下見底石。如摴蒲矢。五色鮮明。是納潚湘之名矣。據善長說、則潚湘者猶云淸湘。其字讀如肅、亦讀如蕭。自景純注中山經云潚水今所𡉈未詳。始別潚湘爲二水。俗又改潚爲瀟。其謬日𠥄矣。詩鄭風。風雨潚潚。毛云。暴疾也。羽獵賦。風廉雲師。吸嚊潚率。二京賦。飛䍐箾。思玄賦。迅猋潚其媵我。義皆與毛傳同。水之淸者多駛。方言云。淸、急也。是則說文、毛傳二義相因。"
        },
        {
            "explanation": "从水。肅聲。",
            "note": "子叔切。按子字疑誤。廣韵息逐切。二部。"
        }
    ],
    "indexes": [
        "潚"
    ]
}