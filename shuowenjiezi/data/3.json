{
    "id": 3,
    "wordhead": "天",
    "explanation": "顚也。至高無上，从一、大。",
    "volume": "01",
    "radical": "一",
    "pronunciation": "他前切",
    "variants": [],
    "seal_character": "七",
    "pinyin": "tian",
    "pinyin_full": "tiān",
    "components": [
        "一",
        "大"
    ],
    "xuan_note": "",
    "kai_note": "",
    "duan_notes": [
        {
            "explanation": "顚也。",
            "note": "此以同部曡韵爲訓也。凡門聞也、戸護也、尾微也、髮拔也皆此例。凡言元始也、天顚也、丕大也、吏治人者也皆於六書爲轉注而微有差別。元始可互言之。天顚不可倒言之。葢求義則轉移皆是。舉物則定名難假。然其爲訓詁則一也。顚者、人之頂也。以爲凡高之偁。始者、女之初也。以爲凡起之偁。然則天亦可爲凡顚之偁。臣於君、子於父、妻於夫、民於食皆曰天是也。"
        },
        {
            "explanation": "至高無上。从一大。",
            "note": "至高無上。是其大無有二也。故从一大。於六書爲㑹意。凡㑹意合二字以成語。如一大、人言、止戈皆是。他前切。十二部。"
        }
    ],
    "indexes": [
        "天"
    ]
}