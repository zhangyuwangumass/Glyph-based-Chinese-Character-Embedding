{
    "id": 8973,
    "wordhead": "凡",
    "explanation": "最括也。从二，二，偶也。从绅，绅，古文及。",
    "volume": "13",
    "radical": "二",
    "pronunciation": "浮䒦切",
    "variants": [],
    "seal_character": "疈",
    "pinyin": "fan",
    "pinyin_full": "fán",
    "components": [
        "二"
    ],
    "xuan_note": "",
    "kai_note": "",
    "duan_notes": [
        {
            "explanation": "冣𢬸而言也。",
            "note": "冣各本作最。最者、犯而取也。非其義。今正。冣者、積也。才句切。𢬸者、絜也。絜者、束也。絜者、麻一耑。束之成一耑也。冣𢬸者、緫聚而絜束之也。意內言外曰䛐。其意冣𢬸、其言凡也。春秋䋣露曰。號凡而略。名目而詳。目者、徧辨其事也。凡者、獨舉其大也。享鬼神者號一曰祭。祭之散名。春曰祠、夏曰礿、秋曰嘗、冬曰丞。獵禽獸者號一曰田。田之散名。春苗、秋蒐、冬狩。按周禮多言凡。六典、凡也。治典、敎典、禮典、政典、刑典、事典、目也。鄭注。言冣目者、謂其緫數也。若其他言凡祭祀、凡賓客、凡禮事、凡邦之弔事。言師掌官成以治凡。亦皆聚括之謂。舉其凡、則若网在綱。杜預之說春秋曰。傳之義例。緫歸諸凡。凡之言氾也。包舉氾濫一切之稱也。"
        },
        {
            "explanation": "从𠄠。𠄠、耦也。",
            "note": "耦各本作偶。今正。一二者、天地之大數也。故从？。"
        },
        {
            "explanation": "从𢎜。𢎜、古文及字。",
            "note": "見又部。及、逮也。从及者、取？束之意。浮䒦切。古音在七部。讀扶音切。按篆體右像古文及之半。而左引筆下垂。內从一、非从二也。與說解不相應。夫許旣列之？部。明言从？。不宐乖異如是。葢轉寫旣久。譌奪之由。尠有深思者。許以先篆後古籒爲經例。先古籒後篆爲變例。變例之興、起於部首。部首爲？、則从？之凡當先列。从一之凡當後之。攷定其文。當作？。冣？而言也。从？、？耦也。从？、？古文及。此下又云？、篆文？。李斯省改古文。漢人行之。故許立文必如是。妄人不知。一移一奪。乃使倉頡所造、千古放佚。許君凡例、委於艸莽矣。○江沅曰。右旁作？。乃古文及之省也。？乃二之形。而以上筆引長配右也。當云从古文及省。則得之矣。"
        }
    ],
    "indexes": [
        "凡"
    ]
}