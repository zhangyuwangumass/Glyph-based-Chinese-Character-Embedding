{
    "id": 2939,
    "wordhead": "箇",
    "explanation": "竹枚也。从竹固聲。",
    "volume": "05",
    "radical": "竹",
    "pronunciation": "古賀切",
    "variants": [],
    "seal_character": "嬫",
    "pinyin": "ge",
    "pinyin_full": "ɡè",
    "components": [
        "固",
        "竹"
    ],
    "xuan_note": "",
    "kai_note": "",
    "duan_notes": [
        {
            "explanation": "竹枚也。",
            "note": "竹梃自其徑直言之。竹枚自其圜圍言之。一枚謂之一箇也。方言曰。箇、枚也。"
        },
        {
            "explanation": "从竹。固聲。",
            "note": "古賀切。按古音在五部。"
        },
        {
            "explanation": "箇或作个。半竹也。",
            "note": "各本無。見於六書故所引唐本。按竝則爲{个+个[左右])}。單則爲个。{个+个[左右])}字象林立之形。一莖則一个也。史記。木千章。竹竿萬个。正義引釋名。竹曰个。木曰枚。今釋名佚此語。經傳多言个。大射、士虞禮、特牲饋食禮注皆云。个猶枚也。今俗或名枚曰個。音相近。又云。今俗言物數有云若干個者此讀。然經傳个多與介通用。左氏或云一个行李。或云一介行李。是一介猶一个也。介者、分也。分則有閒。閒一而已。故以爲一枚之偁。方言曰。介特也是也。閒之外心㒳分。故曰介居二大國之閒。月令左介右介。是其義也。○又按支下云。从手持半竹。卽个爲半竹之證。半者、物中分也。半竹者、一竹㒳分之也。各分其半。故引伸之曰左个右个。竹从二个者。謂竹易分也。分曰个。因之㮯者亦曰个。"
        }
    ],
    "indexes": [
        "箇"
    ]
}