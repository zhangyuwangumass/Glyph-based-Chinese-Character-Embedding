{
    "id": 7070,
    "wordhead": "滱",
    "explanation": "水。起北地靈丘，東入河。从水寇聲。滱水卽漚夷水，并州川也。",
    "volume": "11",
    "radical": "水",
    "pronunciation": "苦候切",
    "variants": [],
    "seal_character": "浃",
    "pinyin": "kou",
    "pinyin_full": "kòu",
    "components": [
        "水",
        "寇"
    ],
    "xuan_note": "",
    "kai_note": "",
    "duan_notes": [
        {
            "explanation": "滱水。起北地靈丘。東入河。",
            "note": "北地當作代郡。前志曰。代郡靈丘。今山西大同府靈邱縣東有靈丘故城。靈丘下曰。滱水東至文安入大河。過郡五。行九百四十里。水經曰。滱水、出代郡靈丘縣高氏山。東南過廣昌縣南。又東南過中山上曲陽縣北。恒水從西來注之。又東過唐縣南。又東過安憙縣南。又東過安國縣北。又東過博陵縣南。又東北注於易。今直隷唐河、卽古滱水也。出大同府渾源州南。今翠屏山、卽古高氏山。東南流入靈邱縣。又東南流入直隷易州廣昌縣界。由倒馬關流入。逕完縣西北、唐縣西南界。又東南過定州。入慶都縣南界。又逕祁州南。會沙滋二水。又東北逕博野、蠡二縣南。又東北逕高陽縣東。又北逕安州東。入白洋淀。一統志曰。據水經注。葢滱水故道本由今淸苑縣東南與濡博諸水合流注易。後徙而東。不入縣境。按前志云入大河。有誤。大河之名亦非志所有。"
        },
        {
            "explanation": "从水。寇聲。",
            "note": "若侯切。四部。"
        },
        {
            "explanation": "滱水卽漚夷水。",
            "note": "漚當作嘔。"
        },
        {
            "explanation": "幷州川也。",
            "note": "職方氏。幷州、其川虖池、嘔夷。鄭曰。嘔夷祁夷與。出平舒。按前志平舒下云。祁夷水北至桑乾入治。治卽㶟今本作沽誤今出大同府廣靈縣之壷流河也。與靈丘之滱河劃然二事。班云滱河幷州川、是亦謂滱卽嘔夷。爲許所本。古寇聲、區聲同部。"
        }
    ],
    "indexes": [
        "滱"
    ]
}