{
    "id": 5932,
    "wordhead": "廢",
    "explanation": "屋頓也。从广發聲。",
    "volume": "09",
    "radical": "广",
    "pronunciation": "方肺切",
    "variants": [],
    "seal_character": "桝",
    "pinyin": "fei",
    "pinyin_full": "fèi",
    "components": [
        "發",
        "广"
    ],
    "xuan_note": "",
    "kai_note": "",
    "duan_notes": [
        {
            "explanation": "屋頓也。",
            "note": "頓之言鈍。謂屋鈍置無居之者也。引伸之、凡鈍置皆曰廢。淮南覽冥訓。四極廢。高注。廢、頓也。古謂存之爲置。棄之爲廢。亦謂存之爲廢。棄之爲置。公羊傳曰。去其有聲者。廢其無聲者。鄭曰。廢、置也。于去聲者爲廢。謂廢畱不去也。左傳。廢六關。王肅家語作置六關。淮南子。舜葬蒼梧。不變其肆。高注。不煩市井之所廢。莊子曰。廢一於堂。廢一於室。仲尼弟子列傳。子貢好廢居。與時轉貨。貨殖列傳作廢箸鬻財。徐廣曰。箸猶居也。讀如貯。廢之爲置如徂之爲存、苦之爲快、亂之爲治、去之爲藏。"
        },
        {
            "explanation": "从广。發聲。",
            "note": "方肺切。十五部。古可入聲。"
        }
    ],
    "indexes": [
        "废",
        "廢"
    ]
}