{
    "id": 4866,
    "wordhead": "幑",
    "explanation": "幟也，以絳幑帛，箸於背。从巾，微省聲。《春秋傳》曰：“揚幑者公徒。”",
    "volume": "07",
    "radical": "巾",
    "pronunciation": "許歸切",
    "variants": [],
    "seal_character": "揉",
    "pinyin": "hui",
    "pinyin_full": "huī",
    "components": [
        "微",
        "巾"
    ],
    "xuan_note": "",
    "kai_note": "",
    "duan_notes": [
        {
            "explanation": "幑識也。",
            "note": "三字一句。各本刪幑字。識作幟。今正。"
        },
        {
            "explanation": "㠯絳帛。",
            "note": "句。"
        },
        {
            "explanation": "箸於背。",
            "note": "各本絳下衍幑字。誤移識上之幑於此也。今刪。六月詩。識文鳥章。鄭箋。識幑識也。將帥以下衣皆箸焉。周禮司常。掌九旗之物名。各有屬以待國事。鄭注。屬謂幑識也。大傳謂之幑號。今城門僕射所被及亭長箸絳衣。皆其舊象。司常又曰。及國之大閱。贊司馬頒旗物。王建大常。諸矦建旗。孤卿建旜。大夫士建物。帥都建旗。州里建旟。縣鄙建旐。道車載？。斿車載旌。皆畫其象焉。官府各象其事。州里各象其名。家各象其號。鄭？。幑識、旌旗之細也。士喪禮。爲銘各以其物。以？長半幅。赬末、長終幅。廣三寸、書名於末。此葢其制也。大閱禮象而爲之。兵凶事。若有死事者。則以相別也。左傳曰。揚幑者公徒也。杜注曰。幑、幑識也。大傳曰。殊幑號。鄭曰。幑號、旗之名也。覲禮曰。公矦伯子男皆就其旂而立。賈公彦云。此旂、鄭雖不解。鄭注夏官。仲夏辨號名。此表朝位之旂。與銘旌及在軍幑識同。皆以尺易仭小而爲之也。按古朝覲軍禮皆有幑識。而幑各書作徽。容是叚借。識各書作幟。則是俗字。唐初釋玄應曰。幟與識本無二音。若毛詩作織。則亦叚借字也。許書及杜注皆幑識也三字爲句。淺者皆刪去一字不完。以絳帛者、用絳帛爲之。周禮。九旗之帛皆用絳。則其細亦皆用絳可知也。箸於背者、專謂軍禮象銘旌而爲之者。下文云若今救火衣。鄭注周禮云。今城門僕射所被及亭長箸絳衣。皆其舊象。葢此等皆箸於背以爲表識也。衣部卒下曰。衣有題識者。卽鄭所云亭長箸絳衣也。"
        },
        {
            "explanation": "从巾。微省聲。",
            "note": "許歸切。十五部。"
        },
        {
            "explanation": "春秋傳曰。掦幑者公徒。",
            "note": "昭公二十一年左傳文。按曰揚則旌旗而非箸背者。"
        },
        {
            "explanation": "若今救火衣然也。",
            "note": "此與箸於背相屬。"
        }
    ],
    "indexes": [
        "幑"
    ]
}