{
    "id": 341,
    "wordhead": "苢",
    "explanation": "芣苢。一名馬舄。其實如李，令人宜子。从艸㠯聲。《周書》所說。",
    "volume": "01",
    "radical": "艸",
    "pronunciation": "羊止切",
    "variants": [],
    "seal_character": "侉",
    "pinyin": "yi",
    "pinyin_full": "yǐ",
    "components": [
        "艸"
    ],
    "xuan_note": "",
    "kai_note": "",
    "duan_notes": [
        {
            "explanation": "芣苢、",
            "note": "逗。"
        },
        {
            "explanation": "一名馬舄。其實如李。令人宜子。",
            "note": "釋艸。芣苢、馬舄。馬舄、車前。說文凡云一名者皆後人所改竄。爾雅音義引作芣苢、馬舄也。可證其實如李。徐鍇謂其子亦似李。但微而小耳。按韵會所引李作麥。似近之。但未知其何本。陸德明、徐鍇所據已作李矣。令人宜子。陸機所謂治婦人產難也。"
        },
        {
            "explanation": "从艸。㠯聲。",
            "note": "羊止切。一部。"
        },
        {
            "explanation": "周書所說。",
            "note": "示部曰逸周書。此不言逸。或詳或略。錯見也。王會篇曰。康民以桴苡。桴苡者、其實如李。食之宜子。詩音義云。山海經及周書皆云芣苡、木也。今山海經無芣苡之文。若周書正文未嘗言桴苡爲木。陶隱居又云。韓詩言芣苡是木。食其實宜子孫。此葢誤以說周書者語系之韓詩。德明引韓詩直曰車前。瞿曰芣苡。李善引薛君曰。芣苡、澤瀉也。韓詩何嘗說是木哉。竊謂古者殊方之貢獻。自出其珍異以將其誠。不必知中國所無而後獻之。然則芣苢無二。不必致疑於許偁周書也。"
        }
    ],
    "indexes": [
        "苢"
    ]
}