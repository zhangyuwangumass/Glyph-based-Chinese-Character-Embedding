{
    "id": 2467,
    "wordhead": "鶾",
    "explanation": "雉肥鶾音者也。从鳥倝聲。魯郊以丹雞祝曰：“以斯鶾音赤羽，去魯侯之咎。”",
    "volume": "04",
    "radical": "鳥",
    "pronunciation": "矦幹切",
    "variants": [],
    "seal_character": "备",
    "pinyin": "han",
    "pinyin_full": "hàn",
    "components": [
        "鳥",
        "倝"
    ],
    "xuan_note": "",
    "kai_note": "",
    "duan_notes": [
        {
            "explanation": "雞肥翰音者也。",
            "note": "各本作雉肥鶾音者也。今正。曲禮。凡祭宗廟之禮。雞曰翰音。注。翰猶長也。正義曰。雞肥則其鳴聲長也。易。翰音登于天。虞曰。翰、高也。按小雅。翰飛戾天。毛曰。翰、高也。高飛曰翰。因之聲高亦曰翰。故鄭云翰猶長也。翰音之雞謂之鶾。此許以疉韵爲訓也。玉篇曰。鶾、雞肥皃。此所據說文古本不誤也。若作雉則下文丹雞不可通矣。鶾與隹部雗義別。"
        },
        {
            "explanation": "从鳥。倝聲。",
            "note": "矦旰切。十四部。"
        },
        {
            "explanation": "魯郊㠯丹雞祝曰。㠯斯翰音赤羽去魯矦之咎。",
            "note": "此引魯郊禮文。證翰音之爲肥雞也。各本翰作鶾。誤。田部曰。魯郊禮畜字從田茲作？。五經異義曰。魯郊禮祝延帝尸。風俗通亦言魯郊祀常以丹雞祝曰。以斯翰聲赤羽去魯矦之咎。"
        }
    ],
    "indexes": [
        "鶾"
    ]
}