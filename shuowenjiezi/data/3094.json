{
    "id": 3094,
    "wordhead": "虞",
    "explanation": "騶虞也。白虎黑文，尾長於身。仁獸，食自死之肉。从虍吳聲。《詩》曰：“于嗟乎，騶虞。”",
    "volume": "05",
    "radical": "虍",
    "pronunciation": "五俱切",
    "variants": [],
    "seal_character": "實",
    "pinyin": "yu",
    "pinyin_full": "yú",
    "components": [
        "吳",
        "虍"
    ],
    "xuan_note": "",
    "kai_note": "",
    "duan_notes": [
        {
            "explanation": "騶虞也。",
            "note": "騶虞山海經、墨子作騶吾。漢東方朔傳作騶牙。皆同音假借字也。"
        },
        {
            "explanation": "白虎黑文。",
            "note": "見毛傳。鄭志。張逸問。傳曰白虎黑文。荅曰。周史王會云。按今王會篇文不具。"
        },
        {
            "explanation": "尾長於身。",
            "note": "見山海經。"
        },
        {
            "explanation": "仁獸也。食自死之肉。",
            "note": "毛傳曰。騶虞、義獸也。白虎黑文。不食生物。有至信之德則應之。許云仁獸。不同者、毛用古左氏修母致子之說。許不從也。哀十四年左傳服虔注云。視明禮修而麟至。思睿信立白虎擾。言從義成則神龜在沼。𦗟聦知止而名山出龍。貌菾禮仁則鳳皇來儀。此以昭九年傳云水官不修則龍不至故也。毛云麟、信而應禮。又云騶虞、義而應信。又云鳳皇、靈鳥仁瑞也。正用古說。許不从古說。故麟、騶虞皆謂之仁獸。鳳謂之神鳥。騶虞之仁何也。以其不食生物。食自死之肉也。"
        },
        {
            "explanation": "从虍。吳聲。",
            "note": "五俱切。按此字假借多而本義隱矣。凡云樂也安也者、娛之假借也。凡云規度也者、以爲度之假借也。"
        },
        {
            "explanation": "詩曰。于嗟乎騶虞。",
            "note": "召南文。五經異義。今詩韓魯說。騶虞、天子掌鳥獸官。古詩毛說。騶虞、義獸。白虎異文。食自死之肉。不食生物。人君有至信之德則應之。周南終麟止。召南終騶虞。俱稱嗟歎之。皆獸名。謹按古山海經、鄒書云騶虞獸。說與毛詩同。按許說詩从毛。作說文則於从毛之中、不从其義獸應信之說也。鄒書葢謂鄒子書。"
        }
    ],
    "indexes": [
        "虞"
    ]
}