{
    "id": 2596,
    "wordhead": "肺",
    "explanation": "金藏也。从肉巿聲。",
    "volume": "04",
    "radical": "肉",
    "pronunciation": "芳吠切",
    "variants": [],
    "seal_character": "妡",
    "pinyin": "fei",
    "pinyin_full": "fèi",
    "components": [
        "肉",
        "巿"
    ],
    "xuan_note": "",
    "kai_note": "",
    "duan_notes": [
        {
            "explanation": "金臧也。",
            "note": "按各本不完。當云火藏也、博士說以爲金藏。下文脾下當云木藏也、博士說以爲土藏。肝下當云金藏也、博士說以爲木藏。乃與心字下土藏也、博士說以爲火藏一例。玄應書兩引說文肺、火藏也。其所據當是完本。但未引一曰金藏耳。五經異義云。今尚書歐陽說。肝、木也。心、火也。脾、土也。肺、金也。腎、水也。古尚書說。脾、木也。肺、火也。心、土也。肝、金也。腎、水也。許愼謹案。月令。春祭脾。夏祭肺。季夏祭心。秋祭肝。冬祭腎。與古尚書同。鄭駁之曰。月令祭四時之位。乃其五藏之上下次之耳。冬位在後。而腎在下。夏位在前。而肺在上。春位小前。故祭先脾。秋位小卻。故祭先肝。腎也、脾也俱在鬲下。肺也、心也、肝也俱在鬲上。祭者必三。故有先後焉。不得同五行之義。今醫病之法。以肝爲木。心爲火。脾爲土。肺爲金。腎爲水。則有瘳也。若反其術。不死爲劇。鄭注月令。自用其說。從今尚書說。楊雄大玄木藏脾。金藏肝。火藏肺。水藏腎。土藏心。從古尚書說。高注吕覽。於春祭先脾曰。春木勝土。先食所勝也。一說脾屬木。自用其藏也。於夏祭先肺曰。肺、金也。祭禮之先進肺。用其勝也。一曰肺火。自用其藏。於秋祭先肝曰。肝、木也。祭祀之肉。用其勝也。故先進肝。一曰肝、金也。自用其藏也。於冬祭先腎曰。腎屬水。自用其藏也。於中央土祭先心曰。祭祀之肉。先進心。心、火也。用所勝也。一曰心土。自用其藏也。其注淮南時則訓略同。皆兼從今古尚書說。而先今後古。許異義從古尚書說。說文雖兼用今古尚書說。而先古後今。與鄭不同矣。"
        },
        {
            "explanation": "从肉。市聲。",
            "note": "芳吠切。在十五部。"
        }
    ],
    "indexes": [
        "肺"
    ]
}