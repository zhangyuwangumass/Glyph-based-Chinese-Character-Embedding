{
    "id": 9484,
    "wordhead": "䡈",
    "explanation": "車騎上曲銅也。从車爻聲。",
    "volume": "14",
    "radical": "車",
    "pronunciation": "古岳切",
    "variants": [],
    "seal_character": "矆",
    "pinyin": "jue",
    "pinyin_full": "jué",
    "components": [
        "車",
        "爻"
    ],
    "xuan_note": "",
    "kai_note": "",
    "duan_notes": [
        {
            "explanation": "車輢上曲鉤也。",
            "note": "各本作車騎上曲銅也。今依李善西京賦、七啓二注正。攷工記車人。以其廣之半、爲之式崇。以其隧之半、爲之較崇。較高五尺五寸。高於軾者二尺二寸也。戴先生曰。左右㒳較。故衞風曰。猗重較兮。毛傳。重較、卿士之車。因詩辭傅會耳。非禮制也。玉裁按䡈之制、葢漢與周異。周時䡈高於軾。高處正方有隅。故謂之䡈。䡈之言角也。至漢乃圜之如半月然。故許云車上曲鉤。曲鉤、言句中鉤也。圜之則亦謂之車耳。其飾則崔豹云文官靑耳。武官赤耳。西京賦云。戴翠帽。倚金較。荀卿及史記禮書云。彌龍以養威。彌許書作𦗕。解云乗輿金耳也。皆謂䡈爲龍形、而飾以金。司馬氏輿服志。乗輿金薄繆龍。爲輿倚較。是其義也。下文公列侯安車倚鹿。然則䡈辨尊卑。自周已然。故劉熈曰。較在箱上爲辜較也。重較其䡈重。卿所乗也。毛公謂重䡈卿士之車。必有所受之矣。惟䡈可辜搉尊卑。故其引申爲計較之較。亦作校。俗作挍。凡言校讎可用較字。史籍計較字亦用覺。"
        },
        {
            "explanation": "从車。爻聲。",
            "note": "古岳切。古音讀如交。在二部。今字作較。周禮故書校作㩁。"
        }
    ],
    "indexes": [
        "䡈"
    ]
}