{
    "id": 7029,
    "wordhead": "泄",
    "explanation": "水。受九江博安洵波，北入氐。从水丗聲。",
    "volume": "11",
    "radical": "水",
    "pronunciation": "余制切",
    "variants": [],
    "seal_character": "洚",
    "pinyin": "yi",
    "pinyin_full": "yì",
    "components": [
        "水",
        "世"
    ],
    "xuan_note": "",
    "kai_note": "",
    "duan_notes": [
        {
            "explanation": "泄水。受九江博安洵波。北入氐。",
            "note": "前志九江郡博鄉。此云博安、與水經合。洵波當作芍陂。氐當作比。水經曰。泄水、出博安縣。北過芍陂西。與沘水合。西北入於淮。注云。博安縣、地理志之博鄉縣也。泄水自縣上承沘水於麻步川。西北出歴濡谿。謂之濡水。自濡谿逕安豐縣。北流注於淠。亦謂之濡須口。按淠卽沘字。見沘水篇注。洵波無考。疑作芍陂。水經云過芍陂、則非受也。疑當作水受九江博安洵爲句。洵卽濄水出者。下四字當作過芍陂北入比六字。然無左證。與酈云上承沘者不合。亦所謂聞疑載疑而已。"
        },
        {
            "explanation": "从水。世聲。",
            "note": "余制切。五部。毛詩大雅傳曰。泄泄猶沓沓也。此謂假世爲詍也。"
        }
    ],
    "indexes": [
        "泄"
    ]
}