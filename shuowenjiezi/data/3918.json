{
    "id": 3918,
    "wordhead": "貝",
    "explanation": "海介蟲也。居陸名猋，在水名蜬。象形。古者貨貝而寶龜，周而有泉，至秦廢貝行錢。凡貝之屬皆从貝。",
    "volume": "06",
    "radical": "貝",
    "pronunciation": "博蓋切",
    "variants": [],
    "seal_character": "徝",
    "pinyin": "bei",
    "pinyin_full": "bèi",
    "components": [
        "貝"
    ],
    "xuan_note": "",
    "kai_note": "",
    "duan_notes": [
        {
            "explanation": "海介蟲也。",
            "note": "介蟲之生於海者。"
        },
        {
            "explanation": "居陸名猋。在水名蜬。",
            "note": "見釋魚。猋作贆。俗字也。蜬亦當作函。淺人加之偏傍耳。虫部曰。蜬、毛蠹也。則非貝名。"
        },
        {
            "explanation": "象形。",
            "note": "象其背穹隆而腹下岐。博葢切。十五部。"
        },
        {
            "explanation": "古者貨貝而寶龜。",
            "note": "謂以其介爲貨也。小雅旣見君子。錫我百朋。箋云。古者貨貝。五貝爲朋。周易亦言十朋之龜。故許以貝與龜類言之。食貨志。王莽貝貨五品。大貝、壯貝、幺貝、小貝皆二枚爲一朋。不成貝不得爲朋。龜貨四品。元龜當大貝十朋。公龜當壯貝十朋。矦龜當幺貝十朋。子龜當小貝十朋。此自莽法。鄭箋詩云古者五貝爲朋。注易以爾雅之十龜。未嘗用歆、莽說也。"
        },
        {
            "explanation": "周而有泉。",
            "note": "周禮外府。掌邦布之入出。以共百物而待邦之用。泉府。掌以市之征布。斂市之不售、貨之滯於民用者。注云。布、泉也。讀爲宣布之布。其藏曰泉。其行曰布。取名於水泉。其流行無不徧。泉始葢一品。周景王鑄大泉而有二品。按許謂周始有泉、而不廢貝也。"
        },
        {
            "explanation": "至秦廢貝行錢。",
            "note": "秦始廢貝專用錢。變泉言錢者。周曰泉。秦曰錢。在周秦爲古今字也。金部錢下鍇本云。一曰貨也。檀弓注曰。古者謂錢爲泉布。則知秦漢曰錢、周曰泉也。周禮泉府注云。鄭司農云。故書泉或作錢。葢周人或用假借字。秦乃以爲正字。"
        }
    ],
    "indexes": [
        "贝",
        "貝"
    ]
}