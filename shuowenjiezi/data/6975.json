{
    "id": 6975,
    "wordhead": "沔",
    "explanation": "水。出武都沮縣東狼谷，東南入江。或曰入夏水。从水丏聲。",
    "volume": "11",
    "radical": "水",
    "pronunciation": "彌兖切",
    "variants": [],
    "seal_character": "泣",
    "pinyin": "mian",
    "pinyin_full": "miǎn",
    "components": [
        "水",
        "丏"
    ],
    "xuan_note": "",
    "kai_note": "",
    "duan_notes": [
        {
            "explanation": "沔水。出武都沮縣東狼谷。東南入江。",
            "note": "武都沮縣、二志同。今陝西漢中府略陽縣是其地。有沮水出焉。前志沮縣下曰。沮水出東狼谷。後志沮縣下曰。沔水出東狼谷。水經曰。沔水出武都沮縣東狼谷中。酈注曰。沔水一名沮水。引闞駰云以其初出沮洳然。故曰沮水。是則前志之沮水。水經、說文之沔水。皆云出沮縣東狼谷。實一水也。前志曰。南至沙羨南入江。過郡五。行四千里。過郡五者、武都漢中南陽南郡江夏也。水經亦歷敘沔水所過之縣。而曰又南至江夏沙羨縣南入於江。許說沔與漢志、水經同。此漢時漢水之道與禹貢時其源不同。其委則一。常璩云。始源曰沔。玉裁謂漢言其盛。沮與沔皆言其微。沔者、發源緬然之謂尙書周官、春秋傳曰漢。漢時曰沮水、曰沔水。是爲古今異名。水經且謂西漢水曰漢水。謂禹貢漢水曰沔水。許亦云涪水入漢。不云入西漢。云沔水入江。云淯水入沔。則許漢沔分偁同水經。班云。沮水荆州川。職方。荆州之川江漢。然則班謂沮卽東漢亦明矣。且志雖有西漢、東漢之目。而曰東漢水一名沔。凡漢中下云旬水入沔、淮水入沔、築水入沔。弘農下云淯水入沔、洱水入沔、甲水入沔。右扶風下云褒水入沔。廣漢下云白水入漢、涪水入漢。分別畫然。亦謂東漢爲沔、西漢爲漢。今漢水出陝西寧羌州。經沔縣、褒城縣、漢中府、城固縣、洋縣、西鄉縣、石泉縣、漢陰縣、紫陽縣、興安州、洵陽縣、白河縣、湖廣舊上津縣、竹山縣、鄖西縣、鄖陽府、均州、光化縣、穀城縣、襄陽府、宜城縣、安陸府、荆門州、潛丘縣、天門縣、沔陽州、漢川縣。至漢陽府城東北。合於大江。今曰漢口。古曰夏口、曰沔口。左傳謂之夏汭。寧羌州歫今略陽縣二百二十里。析言之沮沔各爲一水。渾言之則或統呼沮、或統呼沔也。"
        },
        {
            "explanation": "从水。丏聲。",
            "note": "彌兖切。十二部。小雅。沔、彼流水。毛傳。沔、水流滿也。按許云濔、水滿也。詩之沔、爲濔之假借。"
        },
        {
            "explanation": "或曰入夏水。",
            "note": "水經注夏水篇云。江津豫章口東有中夏口。是夏水之首。江之汜也。屈原賦所謂夏首。按今湖北荆州府附郭江陵縣府東南二十五里有夏水口是也。水經。夏水、東至江夏雲杜縣入于沔。注云。當其決入之所謂之堵口。按堵口、當在今湖北漢陽府沔陽州境內。沔水與夏水合。至漢陽府入江。或曰沔口、或曰夏口。然則入夏水卽入江也。劉澄之永初山川記云。夏水是江流沔、非沔入夏。今按二水相合。互受通偁。謂沔入夏、亦無不可。"
        }
    ],
    "indexes": [
        "沔"
    ]
}