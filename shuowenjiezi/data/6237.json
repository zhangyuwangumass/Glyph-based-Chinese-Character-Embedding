{
    "id": 6237,
    "wordhead": "麒",
    "explanation": "仁獸也。麋身牛尾，一角。从鹿其聲。",
    "volume": "10",
    "radical": "鹿",
    "pronunciation": "渠之切",
    "variants": [],
    "seal_character": "榲",
    "pinyin": "qi",
    "pinyin_full": "qí",
    "components": [
        "其",
        "鹿"
    ],
    "xuan_note": "",
    "kai_note": "",
    "duan_notes": [
        {
            "explanation": "麒麟、仁獸也。",
            "note": "各本無麒麟二字。今依初學記補。公羊傳曰。麟者、仁獸也。何注。狀如麕。一角而戴肉。設武備而不爲害。所以爲仁也。麟者木精。毛詩傳曰。麟信而應禮。左傳服虔注。麟、中央土獸。土爲信。信禮之子。修其母致其子。視明禮修而麟至。思睿信立而白虎擾。言從乂成而神龜在沼聽聦知正而名川出龍。貌恭性仁則鳳皇來儀。此左氏、毛氏說與公羊說不同也。五經異義。許愼謹案。禮運云。麟鳳龜龍。謂之四靈。龍、東方也。虎、西方也。鳳、南方也。龜、北方也。麟、中央也。是異義謂麟爲信獸。從左、毛說矣。而此云仁獸何也。異義早成。說文解字晚定。此云仁獸。用公羊說。以其角端戴肉。不履生蟲。不折生艸也。鄭駁異義曰。五事。言作從。從作乂。言於五事屬金。孔子作春秋。故應以金獸性仁之瑞。鄭說與奉德侯陳欽說略同。鄭云金獸性仁。許云仁獸。與鄭駁無異。但鄭君黨錮事解。箋毛詩信而應禮、乃依毛說。與駁異義相違。是知學固與年而徙矣。"
        },
        {
            "explanation": "麇身、牛尾、一角。",
            "note": "爾雅釋獸文。"
        },
        {
            "explanation": "从鹿。其聲。",
            "note": "渠之切。一部。𠬞部曰。杜林以𢍁爲麒。"
        }
    ],
    "indexes": [
        "麒"
    ]
}