{
    "id": 8386,
    "wordhead": "匜",
    "explanation": "似羹魁，柄中有道，可以注水。从匚也聲。",
    "volume": "12",
    "radical": "匚",
    "pronunciation": "移尔切",
    "variants": [],
    "seal_character": "狢",
    "pinyin": "yi",
    "pinyin_full": "yí",
    "components": [
        "也",
        "匚"
    ],
    "xuan_note": "",
    "kai_note": "",
    "duan_notes": [
        {
            "explanation": "佀羹魁。",
            "note": "斗部曰。魁、羹枓也。枓、勺也。匜之狀似羹勺。亦所以挹取也。"
        },
        {
            "explanation": "柄中有道。可㠯注水酒。",
            "note": "道者、路也。其器有勺。可以盛水盛酒。其柄空中。可使勺中水酒自柄中流出。注於盥槃及飲器也。左傳。奉匜沃盥。杜曰。匜、沃盥器也。此注水之匜也。內則。敦牟卮匜。非餕莫敢用。鄭曰。卮匜、酒漿器。此注酒之匜也。今大徐本無酒字。小徐有之。韵會刪酒。而以盥器二字冠於似羹魁之上。妄甚。若左傳釋文引說文無酒字、因經注但言盥耳。"
        },
        {
            "explanation": "从匚。",
            "note": "此器葢亦正方。"
        },
        {
            "explanation": "也聲。",
            "note": "此形聲中有會意。从也者、取其流也。移尒切。按篇、韵平聲。古音十六十七部皆可讀。"
        }
    ],
    "indexes": [
        "匜"
    ]
}