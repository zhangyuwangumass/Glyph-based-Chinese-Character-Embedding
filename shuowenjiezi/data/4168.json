{
    "id": 4168,
    "wordhead": "𨞰",
    "explanation": "國離邑，民所封鄉也。嗇夫別治。封圻之内六鄉，六鄉治之。从𨛜皀聲。",
    "volume": "06",
    "radical": "𨛜",
    "pronunciation": "許良切",
    "variants": [],
    "seal_character": "悠",
    "pinyin": "xiang",
    "pinyin_full": "xiānɡ",
    "components": [
        "皀"
    ],
    "xuan_note": "",
    "kai_note": "",
    "duan_notes": [
        {
            "explanation": "國離邑。",
            "note": "離邑、如言離宫別館。國與邑名可互偁。析言之則國大邑小。一國中離析爲若干邑。"
        },
        {
            "explanation": "民所封鄉也。",
            "note": "封猶域也。鄉者今之向字。漢字多作鄉。今作向。所封謂民域其中。所鄉謂歸往也。釋名曰。鄉、向也。民所向也。以同音爲訓也。"
        },
        {
            "explanation": "𠾂夫別治。",
            "note": "別彼列切。別治謂分治也。百官公卿表曰。縣大率十里一亭。亭有長。十亭一鄉。鄉有三老、有秩嗇夫、游徼。三老掌敎化。嗇夫職聽訟、收賦税。游徼徼循禁盜賊。司馬彪百官志曰。鄉置有秩三老游徼。鄉小者置嗇夫一人。風俗通云。嗇者、省也。夫、賦也。言消息百姓。均其役賦。按許不言三老游徼者。舉一以該其二。亦謂鄉小者但置嗇夫。不置三老游徼也。"
        },
        {
            "explanation": "从𨛜。皀聲。",
            "note": "許良切。十部。"
        },
        {
            "explanation": "封圻之內六鄉、六卿治之。",
            "note": "按封圻上當有周禮二字。上云嗇夫別治、言漢制。此云六鄉六卿治之、謂周禮也。封圻卽邦畿。周禮。方千里曰國畿。六鄉地在遠郊以內。五家爲比。五比爲閭。四閭爲族。五族爲黨。五黨爲州。五州爲鄉。鄉老二鄉則公一人。鄉大夫每鄉卿一人。許先舉漢制。後言周禮者。許書凡言郡縣鄉亭皆漢制。漢表云。凡縣道國邑千五百八十七。鄉六千六百二十二。亭二萬九千六百三十五。許全書所舉某縣某鄉某亭皆在此都數之中。"
        }
    ],
    "indexes": [
        "𨞰"
    ]
}