{
    "id": 8852,
    "wordhead": "螭",
    "explanation": "若龍而黃，北方謂之地螻。从虫离聲。或云無角曰螭。",
    "volume": "13",
    "radical": "虫",
    "pronunciation": "丑知切",
    "variants": [],
    "seal_character": "瓮",
    "pinyin": "chi",
    "pinyin_full": "chī",
    "components": [
        "虫",
        "离"
    ],
    "xuan_note": "",
    "kai_note": "",
    "duan_notes": [
        {
            "explanation": "若龍而黃。",
            "note": "南都賦曰。憚夔龍怖蛟螭。李注引說文蛟螭若龍而黃。按李注蛟字誤衍。左思蜀都賦。或藏蛟螭。劉注云。蛟螭、水神也。一曰雌龍。一曰龍子。似亦謂蛟螭爲一物。然上林賦蛟龍赤螭。文穎曰。龍子爲螭。張揖曰。赤螭、雌。龍也。皆劉說所本。張、左之賦皆不謂蛟螭一物也。許謂离爲山神。螭爲若龍而黃。與諸家說異。司馬相如曰赤螭。楊雄解嘲曰。翠虯絳螭之將登乎天。不謂其色黃矣。"
        },
        {
            "explanation": "北方謂之地螻。",
            "note": "呂氏春秋曰。黃帝之時。天先見大螻大螾。史記封禪書。黃帝得土德。黃龍地螾見。地螻之說、其本此與。非螻蛄也。"
        },
        {
            "explanation": "从虫。离聲。",
            "note": "丑知切。古音在十七部。"
        },
        {
            "explanation": "或云無角曰螭。",
            "note": "六字疑後人所增。非許書本有。葢旣改虯下爲有角、則注此爲無角。"
        }
    ],
    "indexes": [
        "螭"
    ]
}