{
    "id": 7527,
    "wordhead": "霿",
    "explanation": "天气下，地不應，曰霿。霿，晦也。从雨瞀聲。",
    "volume": "11",
    "radical": "雨",
    "pronunciation": "莫弄切",
    "variants": [],
    "seal_character": "漻",
    "pinyin": "meng",
    "pinyin_full": "ménɡ",
    "components": [
        "雨"
    ],
    "xuan_note": "",
    "kai_note": "",
    "duan_notes": [
        {
            "explanation": "天氣下、地不應曰霿。",
            "note": "釋天曰。天氣下、地不應曰霿。今本作曰雺。或作曰霧。皆非也。霿、釋名作蒙。開元占經作濛。釋名曰。蒙、日光不明蒙蒙然也。開元占經引郗萌曰。在天爲濛。在人爲霧。日月不見爲濛。前後人不相見爲霧。按霚與霿之別、以郗所言爲確。許以霿系天气。以霚系地气。亦分別井然。大氐霚下霿上。霚溼霿乾。霚讀如務。霿讀如蒙。霚之或體作霧。霿之或體作蒙。不可亂也。而爾雅自陸氏不能諟正。譌舛不可讀。如玉篇云霚、天氣下地不應也。霿、地氣發天不應也。葢本爾雅而與說文互易。則又在陸氏前矣。其他經史雺霿霧三字往往淆譌。要當以許書爲正。○開元占經引月令仲冬行夏令。氛濛冥冥。今月令作氛霧。霧乃霿之誤也。○衞包尙書曰。蒙、恒風若。漢五行志作霿。尙書大傳作瞀。劉向曰。瞀、眊。眊、亂也。按此霿字引申叚借之義也。本音茂。轉音蒙。易傳。蒙者、蒙也。亦霿之叚借。"
        },
        {
            "explanation": "霿、晦也。",
            "note": "晦本訓月盡。引申爲日月不見之偁。釋天曰。霿謂之晦。許言此者、欲人知霿與霚異也。"
        },
        {
            "explanation": "从雨。瞀聲。",
            "note": "莫弄切。亦平聲。瞀亦敄聲而入九部者、合音也。"
        }
    ],
    "indexes": [
        "霿"
    ]
}