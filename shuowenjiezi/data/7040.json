{
    "id": 7040,
    "wordhead": "泗",
    "explanation": "受泲水，東入淮。从水四聲。",
    "volume": "11",
    "radical": "水",
    "pronunciation": "息利切",
    "variants": [],
    "seal_character": "津",
    "pinyin": "si",
    "pinyin_full": "sì",
    "components": [
        "水",
        "四"
    ],
    "xuan_note": "",
    "kai_note": "",
    "duan_notes": [
        {
            "explanation": "泗水。受泲水。東入淮",
            "note": "地理志濟陰乘氏下曰。泗水東南至睢陵入淮。過郡六。行千一百一十里。又魯國卞縣下曰。泗水、出縣北。三字依水經注補西南至方與入泲。過郡三。行五百里。靑州川。出乘氏者、其遠源。出卞者、其近源。過郡三當作過郡二。過郡二者、魯山陽也。水經曰。泗水、出魯卞縣北山。西南過魯縣北。又西過瑕丘縣。東屈。從縣東南流。漷水從東來注之。又南過平陽縣西。又南過高平縣西。洸水從西北來流注之。又南過方與縣東。渮水從西來注之。又屈。東南過湖陸縣南。涓涓水從東北來流注之。又東過沛縣東。又東南過彭城縣東北。又東南過呂縣南。又東南過下邳縣西。又東南入於淮。此舉卞縣以下所經二郡也。卞縣、今山東兖州府泗水縣縣東五十里卞故城是也。許不言水所出、但云受泲水。則又舉其源之至近者也。水經言濟水又東過湖陸縣南、東入於泗水。前志泗水至方與入泲。一謂濟入泗。一謂泗入泲。酈氏泗水篇注云。泗濟合流。故地記或言濟入泗。泗亦言入濟。互受通稱。故地理志有南梁水入濟之文。玉裁謂許言泗受濟水、則與班殊。與水經合也。今泗水出縣東陪尾山。西流逕曲阜北八里。又西南流。逕滋陽縣東五里。轉南流。與曲阜縣之沂水合。入金口閘。又南流。逕鄒縣西南五十里。又南至濟寧州天井閘。入運河。禹貢錐指曰。泗水自泗水縣歴曲阜、滋陽、濟寧、鄒縣、魚臺、滕縣、沛縣、徐州、邳州、宿遷、桃源。至淸河縣入淮。此禹跡也。今其故道自徐州以南悉爲黃河所占。一統志引志云。金口之堰修。而泗水盡入於漕。"
        },
        {
            "explanation": "从水。四聲。",
            "note": "息利切。十五部。按毛詩傳曰。自目曰涕。自鼻曰泗。"
        }
    ],
    "indexes": [
        "泗"
    ]
}