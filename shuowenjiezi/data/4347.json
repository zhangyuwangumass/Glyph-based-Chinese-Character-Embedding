{
    "id": 4347,
    "wordhead": "鼎",
    "explanation": "三足兩耳，和五味之寶器也。昔禹收九牧之金，鑄鼎荆山之下，入山林川澤，螭魅蝄蜽，莫能逢之，以協承天休。《易》卦：巽木於下者爲鼎，象析木以炊也。籒文以鼎爲貞字。凡鼎之屬皆从鼎。",
    "volume": "07",
    "radical": "鼎",
    "pronunciation": "都挺切",
    "variants": [],
    "seal_character": "慱",
    "pinyin": "ding",
    "pinyin_full": "dǐnɡ",
    "components": [
        "鼎"
    ],
    "xuan_note": "",
    "kai_note": "",
    "duan_notes": [
        {
            "explanation": "三足㒳耳。和五味之寶器也。",
            "note": "三足㒳耳謂器形。非謂字形也。九家易曰。鼎三足以象三台也。易曰。鼎黃耳。和當作盉。許亦從俗通用。"
        },
        {
            "explanation": "象析木㠯炊。",
            "note": "巳下次第依韵會所據小徐本訂。？者、判木也。反？爲？。一？析爲二之形。炊鼎必用薪。故像之。唐張氏參誤會三足㒳耳爲字形。乃高析木之㒳旁爲耳。唐人皆作鼎。非也。唐氏玄度旣辨之矣。"
        },
        {
            "explanation": "貞省聲。",
            "note": "大徐本無。無此三字則上體未說。此謂上體目者貞省聲也。或曰離爲目。㢲爲木。鼎卦上離下㢲。何不以此說字乎。曰言易卦之取象則可。若六書之會意。必使二字相合成文。如人言、止戈是。目與木不相合也。故釋下體爲象形。上體爲諧聲。古叚鼎爲丁。如賈誼傳春秋鼎盛、匡衡傳匡鼎來皆是。鼎之言當也。正也。都挺切。十一部。"
        },
        {
            "explanation": "昔禹收九牧之金。鑄鼎荆山之下。入山林川澤者。",
            "note": "此字依韵會補。"
        },
        {
            "explanation": "离魅蛧蜽莫能逢之。㠯協承天休。",
            "note": "离俗用螭。依禸部則當作离。此用宣三年左傳王孫滿說。傳不言鑄鼎荆山之下。尙書古文疏證云。陜西同州朝邑縣西南三十二里有懷德城。漢縣也。漢志左馮翊褱德下曰。禹貢北條荆山在南。皇甫謐帝王世紀。禹鑄鼎於荆山。在馮翊懷德之南。山下有荆渠。酈氏水經注。懷德縣故城在渭水之北。沙苑之南。禹貢北條荆山在南。山下有荆渠。卽夏后鑄九鼎處也。"
        },
        {
            "explanation": "易卦㢲木於下者爲鼎。",
            "note": "此引易證下體象析木之意。與㬜下引易證从日一例。"
        },
        {
            "explanation": "古文㠯貝爲鼎。籒文㠯鼎爲貝。",
            "note": "二貝字小徐皆作貞。郭忠恕佩觿云。古文以貞爲鼎。籒文以鼎爲則。亦誤。今正。京房說貞字鼎聲。此古文以貝爲鼎之證也。許說𠟭？？？者、籒文之則員霣妘字。此籒文以鼎爲貝之證也。"
        }
    ],
    "indexes": [
        "鼎"
    ]
}