{
    "id": 7028,
    "wordhead": "濄",
    "explanation": "水。受淮陽扶溝浪湯渠，東入淮。从水過聲。",
    "volume": "11",
    "radical": "水",
    "pronunciation": "古禾切",
    "variants": [],
    "seal_character": "洙",
    "pinyin": "guo",
    "pinyin_full": "ɡuō",
    "components": [
        "水",
        "過"
    ],
    "xuan_note": "",
    "kai_note": "",
    "duan_notes": [
        {
            "explanation": "濄水。受淮陽扶溝浪湯渠。東入淮。",
            "note": "湯韵會作蕩。前志作狼湯。師古上音浪、下音徒浪反。水經注作蒗𦿆渠。集韵作蒗蕩渠。皆音同字異耳。淮陽國扶溝、見前志。淮陽國、孝明帝更名陳國。而扶溝改屬陳畱置。扶樂縣、屬陳國。今河南開封府扶溝縣、漢縣地也。前志扶溝下曰。渦水首受狼湯渠。東至沛郡向入淮。過郡三。行千里。水經曰。淮水、又東過當塗縣北。濄水從西北來注之。又曰。陰溝水、出河南陽武縣蒗𦿆渠。東南至沛爲濄水。又東南至下邳淮陵縣入於淮。酈云。淮水於荆山北。濄水東南注之。注言下邳淮陵入淮。誤矣按淮水篇酈注曰。淮水逕當塗縣故城北。又東北。又北、沙水注之。經所謂蒗𦿆渠也。於荆山北。濄水東南注之。據酈所云、是渠水濄水以次入淮也。今渦水在安徽鳳陽府懷遠縣入淮。其上流詳見水道提綱等書。非漢志、說文、水經舊迹矣。"
        },
        {
            "explanation": "从水。過聲。",
            "note": "古禾切。十七部。"
        }
    ],
    "indexes": [
        "濄"
    ]
}