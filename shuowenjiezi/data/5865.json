{
    "id": 5865,
    "wordhead": "嵍",
    "explanation": "山名。从山敄聲。",
    "volume": "09",
    "radical": "山",
    "pronunciation": "亡遇切",
    "variants": [],
    "seal_character": "栘",
    "pinyin": "wu",
    "pinyin_full": "wù",
    "components": [
        "敄",
        "山"
    ],
    "xuan_note": "",
    "kai_note": "",
    "duan_notes": [
        {
            "explanation": "山名。",
            "note": "按此篆許書本無。後人增之。許書果有是山。則當廁於山名之類矣。顔氏家訓。柏人城東有山。世或呼爲宣務山。予讀柏人城內漢桓帝時所立碑銘云。上有巏嵍。王喬所仙。巏字遂無所出。嵍字依諸字書卽旄丘之旄也。嵍字、字林一音忘付反。今依附俗名當音權務。經典釋文曰。字林有嵍亡周反、一音毛。嵍丘也。又有嵍亡附反、一音毛。亦云嵍丘也。據顔、陸之書、字林乃有嵍字。則許書之本無此顯然矣。旄丘見詩。爾雅曰。前高曰旄丘。劉成國曰。如馬舉頭垂髦。依字林、嵍丘卽旄丘。乃丘名、非山名也。"
        },
        {
            "explanation": "从山。敄聲。",
            "note": "亡遇切。古音在三部。"
        }
    ],
    "indexes": [
        "嵍"
    ]
}