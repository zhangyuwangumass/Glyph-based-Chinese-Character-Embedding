{
    "id": 2669,
    "wordhead": "膍",
    "explanation": "牛百葉也。从肉𣬉聲。一曰鳥膍胵。",
    "volume": "04",
    "radical": "肉",
    "pronunciation": "房脂切",
    "variants": [
        {
            "wordhead": "肶",
            "explanation": "膍或从比。",
            "seal_character": "姴"
        }
    ],
    "seal_character": "姳",
    "pinyin": "pi",
    "pinyin_full": "pí",
    "components": [
        "肉",
        "比"
    ],
    "xuan_note": "",
    "kai_note": "",
    "duan_notes": [
        {
            "explanation": "牛百葉也。",
            "note": "周禮醢人、旣夕禮皆云脾析。周禮注。鄭司農云。脾析、牛百葉也。旣夕注云。脾讀爲雞脾𦚚之脾。脾析、百葉也。按𦚚從此聲。釋文尺之反。内則鴇奥注。奥、脾𦚚也。字亦作𦚚。釋文昌私反。今儀禮注、禮記釋文𦚚皆作肶。誤甚。𦚚與斯、斯與析音近。故釋脾析爲脾𦚚。雞鴇皆有脾𦚚。謂胃也。卽許所謂鳥膍胵也。鄭與許字異而音義同。謂之百葉者、胃薄如葉。碎切之。故云百葉。未切爲膍胵。旣切則謂之脾析、謂之百葉也。此胃也、而經注何以謂之脾。葢如今人俗語脾胃連言。故以脾之名加於胃也。經文脾析、說禮家容有讀爲膍者。故許從之。不欲與土藏同名也。莊子。臘者之有膍胲。司馬云。膍、牛百葉也。是也。大雅。加肴脾臄。脾葢亦謂百葉。許以牛百葉系諸獸、系諸巳成之豆實。故以鳥膍胵爲別一義。實則皆謂胃也。廣雅云。百葉謂之膍胵。渾言之也。"
        },
        {
            "explanation": "从肉。𣬉聲。",
            "note": "房脂切。十五部。"
        },
        {
            "explanation": "一曰鳥膍胵、",
            "note": "逗。"
        },
        {
            "explanation": "鳥胃也。",
            "note": "鳥胃也三字本在胵下。今更定。内則鴇奥注。奥、脾？也。玉篇、廣韵奥皆作䐿。云䐿、鳥胃。"
        },
        {
            "explanation": "膍或从比。",
            "note": "釋詁曰。肶、厚也。毛詩曰膍、厚也。實一字也。皆引伸假借之義也。采菽。福祿膍之。音義曰。韓詩作肶。按韓詩、爾雅皆同說文或字。毛詩節南山又作毗。毗卽𣬈字。釋詁肶亦作脾。"
        }
    ],
    "indexes": [
        "膍",
        "肶"
    ]
}