{
    "id": 7255,
    "wordhead": "砅",
    "explanation": "履石渡水也。从水从石。《詩》曰：“深則砅。”",
    "volume": "11",
    "radical": "水",
    "pronunciation": "力制切",
    "variants": [
        {
            "wordhead": "濿",
            "explanation": "砅或从厲。",
            "seal_character": "済"
        }
    ],
    "seal_character": "渇",
    "pinyin": "li",
    "pinyin_full": "lì",
    "components": [
        "石",
        "水",
        "厲"
    ],
    "xuan_note": "",
    "kai_note": "",
    "duan_notes": [
        {
            "explanation": "履石渡水也。",
            "note": "謂若今有水汪、㼭甎石而過。水之至小至淺者也。"
        },
        {
            "explanation": "从水石。",
            "note": "會意。力制切。十五部。"
        },
        {
            "explanation": "詩曰。深則砅。",
            "note": "此稱邶風言假借也。毛詩曰。深則厲。釋水曰。以衣涉水爲厲。又曰。繇帶以上爲厲。此竝存二說也。毛傳依之。定本改云。以衣涉水爲厲、謂由帶以上也。合爲一說。繆矣。履石渡水、乃水之至淺。尙無待於揭衣者。其與深則厲絕然二事明矣。厲砅二字同音。故詩容有作砅者。許稱以明假借。如尙書以作𡚽爲作好。以𤊾席爲蔑席之比。經典釋文引韓詩至心曰厲。玉篇作水深至心曰砅。至心卽由帶以上之說也。葢韓詩作深則砅、許稱之與。戴先生乃以橋梁說砅。如其說、許當徑云石梁、不當云履石渡水矣。詩言深則厲、淺則揭。喻因時之宜。倘深待石梁、則有不能渡者矣。禹貢厲砥、玄應引作砅砥。僞說命用汝作厲、宋庠國語補音引詩作砅。汗𥳑云。砅古文礪。此可見古假砅爲厲、非一處矣。"
        },
        {
            "explanation": "砅或从厲。",
            "note": "厲者、石也。從水厲猶從水石也。引伸之爲凡渡水之稱。如大人賦云橫厲飛泉以正東是也。字多作厲。○厲旣改作𠪄。則此亦當作{氵+𠪄}。"
        }
    ],
    "indexes": [
        "砅",
        "濿"
    ]
}