{
    "id": 5098,
    "wordhead": "儔",
    "explanation": "翳也。从人壽聲。",
    "volume": "08",
    "radical": "人",
    "pronunciation": "直由切",
    "variants": [],
    "seal_character": "擂",
    "pinyin": "dao",
    "pinyin_full": "dào",
    "components": [
        "人",
        "壽"
    ],
    "xuan_note": "",
    "kai_note": "",
    "duan_notes": [
        {
            "explanation": "翳也。",
            "note": "翳者、華葢也。引伸爲凡覆蔽之偁。按玉篇儔直流切。侣也。又大到切。翳、隠蔽也。廣韵尤韵。儔侣也。直由切。号韵。儔、隠也。徒到切。是儔有隠蔽之訓。而其音與疇侣絶不同。與翿𦇨音同。由其義相近也。翳義廢而侣義獨行矣。然自唐以前用儔侣皆作疇。絶無作儔者。葢由古者一井爲疇。並畔爲疇。是以釋詁曰。疇、誰也。注易注國策漢書者曰。疇、類也。注國語者曰。疇、匹也。下逮六朝辭賦皆不作儔。玄應之書曰。王逸云二人爲匹。四人爲疇。疇亦類也。今或作儔矣。然則用儔者起唐初。以至於今。"
        },
        {
            "explanation": "从人。壽聲。",
            "note": "直由切。三部。按大徐此音失之不攷。"
        }
    ],
    "indexes": [
        "俦",
        "儔"
    ]
}