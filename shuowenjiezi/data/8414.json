{
    "id": 8414,
    "wordhead": "甗",
    "explanation": "甑也。一曰穿也。从瓦鬳聲。讀若言。",
    "volume": "12",
    "radical": "瓦",
    "pronunciation": "魚蹇切",
    "variants": [],
    "seal_character": "猅",
    "pinyin": "yan",
    "pinyin_full": "yǎn",
    "components": [
        "瓦",
        "鬳"
    ],
    "xuan_note": "",
    "kai_note": "",
    "duan_notes": [
        {
            "explanation": "甑也。一穿。",
            "note": "各本作一曰穿也。小徐本在鬳聲之下。今正。按甑空名窐。見穴部。不得云又名甗也。陶人爲甗。實二鬴。厚半寸。脣寸。鄭司農云。甗、無底甑。無底、卽所謂一穿。葢甑七穿而小。甗一穿而大。一穿而大則無底矣。甑下曰甗也、渾言之。此曰甑也一穿、析言之。渾言見甗亦評甑。析言見甑非止一穿。參差互見。使文義相足。此許訓詁之一例也。或曰當依小徐鬳聲之下作一曰甑一穿也六字。山之似甗者曰甗。詩。陟則在甗。傳曰。甗、小山別於大山也。釋名曰。甗、甑也。甑一孔者。甗形孤出處似之也。按此謂似甑體而巳。鬲部曰。鼎大上小下若甑曰鬵。然則甑形大上小下。山名甗者亦爾。俗作巘。非。爾雅。小山別。大山曰鮮。詩皇矣同。字作鮮者、甗之叚借。文選吳都賦作嶰。李注古買反。此因爾雅鮮或作？、又譌作嶰也。"
        },
        {
            "explanation": "从瓦。鬳聲。讀若言。",
            "note": "魚蹇切。十四部。"
        }
    ],
    "indexes": [
        "甗"
    ]
}