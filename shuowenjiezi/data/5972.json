{
    "id": 5972,
    "wordhead": "厭",
    "explanation": "笮也。从厂猒聲。一曰合也。",
    "volume": "09",
    "radical": "厂",
    "pronunciation": "於輒切",
    "variants": [],
    "seal_character": "梊",
    "pinyin": "ya",
    "pinyin_full": "yā",
    "components": [
        "厂",
        "猒"
    ],
    "xuan_note": "",
    "kai_note": "",
    "duan_notes": [
        {
            "explanation": "笮也。",
            "note": "竹部曰。笮者、迫也。此義今人字作壓。乃古今字之殊。土部壓訓壞也、𡨄也。無笮義。凡喪服言尊之所厭、皆笮義。喪冠謂之厭冠。謂冠出武下也。周禮巾車。王后厭翟。注云。次其羽使相迫也。禮經。推手曰揖。引手曰厭。厭卽尙書大傳、家語之葉拱。家語注云。兩手薄其心。古文禮揖、厭分別。今文禮厭皆爲揖。鄭不之從。而禮經有厭譌作撎者。周禮大祝疏竟作引手曰撎。斷不可從。撎爲跪而舉頭下手、與厭爲立而引手箸𦙄不相涉也。檀弓。死而不弔者厭。注。行止危險之下。已上皆笮之義。其音於輒切。"
        },
        {
            "explanation": "从厂。猒聲。",
            "note": "於輒切。又一剡切。八部。按厭之本義笮也、合也。與壓義尙近。於猒飽也義則遠。而各書皆假厭爲猒足、猒憎字。猒足猒憎失其正字、而厭之本義罕知之矣。"
        },
        {
            "explanation": "一曰合也。",
            "note": "周語。克厭天心。韋注。厭、合也。韋注漢書敘傳亦同。按蒼頡篇云。伏合人心曰厭。字苑云。厭、眠內不祥也。此合義之一耑。㝥下云寐而厭也是也。俗字作魘。徐鉉用爲新附字。誤矣。山海經。服之使人不厭。郭云。不厭、不厭夢也。此厭字之冣古者也。其音一剡切。"
        }
    ],
    "indexes": [
        "厌",
        "厭"
    ]
}