{
    "id": 8333,
    "wordhead": "肈",
    "explanation": "上諱。",
    "volume": "12",
    "radical": "戈",
    "pronunciation": "直小切",
    "variants": [],
    "seal_character": "犣",
    "pinyin": "zhao",
    "pinyin_full": "zhào",
    "components": [
        "戈",
        "肁"
    ],
    "xuan_note": "臣鉉等曰：後漢和帝名也。案：李舟《切韻》云：擊也。从戈肁聲。",
    "kai_note": "",
    "duan_notes": [
        {
            "explanation": "上諱。",
            "note": "按許原書無篆體。但言上諱。後人乃補此篆。說詳示部。上諱者、漢和帝諱也。後漢書作肈。李賢引伏無忌古今注曰。肈之字曰始。音兆。許愼說文肈音大小反。上諱也。伏、許竝漢時人。而帝諱不同。葢應別有所據。玉裁按古有肈無肇。从戈之肈、漢碑或从殳。俗乃从攵作肇。而淺人以竄入許書攴部中。玉篇曰。肇俗肈字。五經文字戈部曰。肈作肇、訛。廣韵有肈無肇。伏侯作古今注時𣃔無从攵之肇。李賢注後漢書亦𣃔不至認肈肇爲二字。葢伏侯作肁、與許作肈不同。和帝命名之義取始。肁者、始開也。引申爲凡始。故伏云諱肁、而易之之字作始。實則漢人肁字不行。衹用肈字訓始。如詩生民傳、夏小正傳可證。外閒所諱者肈也。故許云諱肈此則伏、許不同之由。章懷之所疑。而今日後漢書正文作肇譌也。李舟切韵云。肈、擊也。其字从戈、肁聲。形音義皆合直小切。許諱其字故不爲之解。今經典肈字俗譌从攵。不可不正。攴部妄竄之肇、今己芟去。"
        }
    ],
    "indexes": [
        "肈"
    ]
}