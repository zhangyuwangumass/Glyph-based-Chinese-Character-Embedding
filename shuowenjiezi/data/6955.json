{
    "id": 6955,
    "wordhead": "江",
    "explanation": "水。出蜀湔氐徼外崏山，入海。从水工聲。",
    "volume": "11",
    "radical": "水",
    "pronunciation": "古雙切",
    "variants": [],
    "seal_character": "泍",
    "pinyin": "jiang",
    "pinyin_full": "jiānɡ",
    "components": [
        "工",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "江水。出蜀湔氏徼外崏山。入海。",
            "note": "蜀郡湔氐道、二志同。前志曰。湔氐道、禹貢崏山𡉈西徼外。江水所出。東南至江都入海。過郡九。行七千二百六十里。今本九作七。行七千作行二千。今依徐鍇所引正。過郡九者、蜀郡、犍爲、巴郡、南郡、長沙、江夏、廬江、丹陽、廣陵國也。湔氐徼外崏山、卽禹貢岷山。封禪書謂之瀆山。李膺益州記詞之羊膊嶺。今四川龍安府松潘㕔卽松潘衞衞北二百三十里大分水嶺是也。流經茂州、成都府、眉州、嘉定府、敘州府、瀘州、重慶府、忠州、夔州府、湖廣之宜昌府、荆州府、岳州府、武昌府、漢陽府、黃州府、江西之九江府、江南之安慶府、池州府、太平府、江甯府、鎭江府、常州府諸境。至北岸通州、南岸蘇州府昭文縣境入海。此禹貢漢志所謂北江入海也。"
        },
        {
            "explanation": "从水。工聲。",
            "note": "古雙切。九部。"
        }
    ],
    "indexes": [
        "江"
    ]
}