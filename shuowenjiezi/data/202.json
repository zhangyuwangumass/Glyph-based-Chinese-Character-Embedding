{
    "id": 202,
    "wordhead": "𤥗",
    "explanation": "石之有光，璧𤥗也。出西胡中。从玉戼聲。",
    "volume": "01",
    "radical": "玉",
    "pronunciation": "力求切",
    "variants": [],
    "seal_character": "仮",
    "pinyin": "liu",
    "pinyin_full": "liú",
    "components": [
        "玉",
        "戼"
    ],
    "xuan_note": "",
    "kai_note": "",
    "duan_notes": [
        {
            "explanation": "石之有光者。璧𤥗也。",
            "note": "者字依李善江賦注補。此當作璧𤥗石之有光者也。恐亦後人倒之。璧𤥗、卽璧流離也。地理志曰。入海市明珠、璧流離。西域傳曰。罽賓國出璧流離。璧流離三字爲名、胡語也。猶珣玕琪之爲夷語。漢武梁祠堂畫有璧流離曰。王者不隱過則至。吳國山碑紀符瑞亦有璧流離。梵書言吠璢璃。吠與璧音相近。西域傳注。孟康曰。璧流離靑色如玉。今本漢書注無璧字。讀者誤認正文璧與流離爲二物矣。今人省言之曰流離。改其字爲璢璃。古人省言之曰璧𤥗。𤥗與流璢音同。楊雄羽獵賦。椎夜光之流離。是古亦省作流離也。"
        },
        {
            "explanation": "出西胡中。",
            "note": "西胡、西域也。班固曰。西域三十六國皆在匈奴之西。故說文謂之西胡。凡三見。魏略云。大秦國出赤白黑黃靑綠縹紺紅紫十種流離。師古曰。此葢自然之物。采澤光潤。踰於衆玉。其色不恆。今俗所用。皆銷洽石汁。加以衆藥。灌而爲之。尤虛脃不貞實。"
        },
        {
            "explanation": "从王。丣聲。",
            "note": "廣韻引說文音畱。三部。玉裁按。古音卯丣二聲同在三部爲曡韻。而畱𤥗𦯄𦕼駵𪕚劉等字皆與丣又曡韻中雙聲。昴貿茆等字與卯㬪韻中雙聲。部分以㬪韻爲重。字音以雙聲爲重。許君丣丣畫分。而从丣之字、俗多改爲从卯。自漢已然。卯金刀爲劉之說。緯書荒繆。正屈中、止句、馬頭人、人持十之類。許所不信也。凡俗字丣變卯者、今皆更定。學者勿持漢人繆字以疑之。"
        }
    ],
    "indexes": [
        "𤥗"
    ]
}