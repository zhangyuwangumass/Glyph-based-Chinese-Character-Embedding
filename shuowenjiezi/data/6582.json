{
    "id": 6582,
    "wordhead": "亦",
    "explanation": "人之臂亦也。从大，象兩亦之形。凡亦之屬皆从亦。",
    "volume": "10",
    "radical": "亦",
    "pronunciation": "羊益切",
    "variants": [],
    "seal_character": "欴",
    "pinyin": "yi",
    "pinyin_full": "yì",
    "components": [
        "亦"
    ],
    "xuan_note": "臣鉉等曰：今別作腋，非是。",
    "kai_note": "",
    "duan_notes": [
        {
            "explanation": "人之臂亦也。",
            "note": "玉篇今作掖。按手部掖者、以手持人臂投地也。一曰臂下也。一曰臂下之語、葢淺人據俗字增之耳。徐鉉等曰。亦今別作腋。按廣韵肘腋作此字。俗用亦爲語䛐。乃別造此。肉部曰。胳、亦下也。胠、亦下也。今禮記深衣袼之高下注云。袼、衣袂當腋之縫。袼、腋乃皆俗字。人臂㒳垂。臂與身之閒則謂之臂亦。臂與身有重曡之意。故引申爲重累之䛐。公羊傳。大火爲大辰。伐爲大辰。北辰亦爲大辰。何注云。亦者、㒳相須之意。按經傳之亦、有上有所蒙者。有上無所蒙者。論語不亦說乎、亦可宗也。亦可以弗畔、亦可以爲成人矣。皆上無所蒙。皇侃曰。亦猶重也。此等皆申重贊美之䛐。亦之言猶大也、甚也。若周頌亦有高廩、亦服爾耕。鄭箋云。亦、大也。是謂亦卽奕奕之叚借也。亣部曰。奕、大也。又或叚爲射。或叚爲易。"
        },
        {
            "explanation": "从大。象㒳亦之形。",
            "note": "謂左右㒳直、所以象無形之形。羊益切。古音在五部。"
        }
    ],
    "indexes": [
        "亦"
    ]
}