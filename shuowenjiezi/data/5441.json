{
    "id": 5441,
    "wordhead": "覍",
    "explanation": "冕也。周曰覍，殷曰吁，夏曰收。从皃，象形。",
    "volume": "08",
    "radical": "皃",
    "pronunciation": "皮變切",
    "variants": [
        {
            "wordhead": "𠭛",
            "explanation": "籒文㝸从廾<span>[<span>𠬞</span>]</span>，上象形。",
            "seal_character": "昽"
        },
        {
            "wordhead": "弁",
            "explanation": "或㝸字。",
            "seal_character": "显"
        }
    ],
    "seal_character": "昼",
    "pinyin": "bian",
    "pinyin_full": "biàn",
    "components": [
        "覍"
    ],
    "xuan_note": "",
    "kai_note": "",
    "duan_notes": [
        {
            "explanation": "冕也。",
            "note": "按當云冕屬。轉寫奪屬字耳。冠下云。弁冕之總名也。云總名、則弁與冕固有分矣。冕下云。大夫以上冠也。云大夫以上冠、則士無冕可知。士有爵弁、非冕也。依禮器、則夏殷之士有冕。周之士爵弁、亦冕之亞也。周禮掌弁冕之官、但曰弁師。"
        },
        {
            "explanation": "周曰𡭪。殷曰吁。夏曰收。",
            "note": "吁宋本及五音韵諩如此。此古本也。五經文字曰。字林作𦀒。經曲相承𥻳省作冔。然則冔字又出字林後。許書安得有冔。白虎通作詡。吁詡皆大義。士冠禮記曰。周弁、殷冔、夏收。鄭曰。弁名出於槃。槃、大也。言所以自光大也。冔名出於幠。幠、覆。言所以自覆飾也。收、言所以收斂髮也。效特牲亦曰。周弁、殷冔、夏收。弁者、爵弁。非冕也。而王制有虞氏皇而祭。夏后氏收而祭。殷人冔而祭。周人冕而祭。不言弁言冕。鄭曰。皇、冕屬。則收冔皆冕屬可知。大雅。厥作祼將。常服黼冔。傳曰。冔、殷冠也。夏后氏曰收。周曰冕。亦不以周弁配夏收、殷冔。而言周冕。故知士冠禮、郊特牲之周弁非不可云周冕。葢周之爵弁、卽夏殷之收冔。收冔、卽夏殷之冕。周禮司服、弁師二職皆不言爵弁。其諸爵弁包於冕與。鄭曰。爵弁制如冕。黑色。但無繅耳。玉裁謂。周𡭪、殷吁、夏收皆冕也。爵弁、卽夏殷之冕。則韋弁、皮弁亦冕屬也。故許以冕屬釋之。"
        },
        {
            "explanation": "从皃。象形。",
            "note": "謂篆體小也。葢象皮弁之會。鄭曰。會、縫中也。皮變切。十四部。按弁古音同盤。其引伸之義爲法。如顧命率循大弁是也。亦爲大。如鄭云所以自光大是。又假借爲昪樂字。如詩小弁傳曰弁樂也、卽衞風傳之盤樂也。弁樂之反爲弁急。如左傳邾莊公卞急是也。"
        },
        {
            "explanation": "或㝸字。",
            "note": "今則或字行而正字廢矣。𠭛爲籒文、則㝸本古文也。入象上覆之形。弁之譌俗爲卞。由𥻳書而貤謬也。"
        },
        {
            "explanation": "籒文㝸。从𠬞。上象形。",
            "note": "从𠬞者、敬以承之也。"
        }
    ],
    "indexes": [
        "覍",
        "𠭛",
        "弁"
    ]
}