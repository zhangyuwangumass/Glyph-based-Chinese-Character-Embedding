{
    "id": 7026,
    "wordhead": "洧",
    "explanation": "水。出潁川陽城山，東南入潁。从水有聲。",
    "volume": "11",
    "radical": "水",
    "pronunciation": "榮美切",
    "variants": [],
    "seal_character": "洗",
    "pinyin": "wei",
    "pinyin_full": "wěi",
    "components": [
        "有",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "洧水。出潁川陽城山。東南入潁。",
            "note": "前志陽城下曰。陽城山、洧水所出。東南至長平入潁。過郡三。行五百里。過郡三者、潁川南陽汝南也。按據志則陽城縣有陽城山。許不複言陽城。如河南縣、弘農縣之例。水經曰。洧水、出河南密縣西南馬領山。東南至習城西折入於潁。酈曰。亦言出陽城山。葢馬領山之統目焉。習城西折入潁、卽地理志至長平縣入潁者也。方輿紀要曰。今洧水出登封縣陽城山。經密縣至禹州新鄭縣。合溱水爲雙泊河。又經長葛縣、洧川縣、鄢陵縣、扶溝縣。至西華縣入潁。大致東南流也。一統志曰。洧水本至西華入潁。宋時導之自扶溝入蔡。左傳襄十一年濟隧。九年陰坂。廿六年涉於樂氏。說者云皆謂洧津也。"
        },
        {
            "explanation": "从水。有聲。",
            "note": "榮美切。古音在一部。"
        }
    ],
    "indexes": [
        "洧"
    ]
}