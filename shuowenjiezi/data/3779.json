{
    "id": 3779,
    "wordhead": "桄",
    "explanation": "充也。从木光聲。",
    "volume": "06",
    "radical": "木",
    "pronunciation": "古曠切",
    "variants": [],
    "seal_character": "开",
    "pinyin": "guang",
    "pinyin_full": "ɡuànɡ",
    "components": [
        "木",
        "光"
    ],
    "xuan_note": "",
    "kai_note": "",
    "duan_notes": [
        {
            "explanation": "充也。",
            "note": "見釋言。陸氏音義曰。桄、孫作光。按堯典光被四表。某氏傳曰光、充也。用爾雅爲訓也。桄讀古曠切。所以充拓之圻堮也。必外有桄、而後內可充拓之令滿。故曰桄、充也。不言所以者、仍爾雅文也。桄之字、古多假横爲之。且部曰。從几、足有二横。横卽桄字。今文尚書曰。横被四表。孔子閒居曰。以横於天下。鄭曰。横、充也。樂記曰。號以立横。横以立武。鄭曰。横、充也。皆卽釋言之桄充也。今文尚書作横被。故漢書王莽傳、王裦傳、後漢書馮異傳、崔駰傳、班固傳、魏都賦注所引東京賦皆作横被。古文尚書作光被。與孫叔然爾雅合。某氏傳光充也、不誤。鄭注釋以光耀。葢非。淮南書横四維、卽尙書之橫被四表也。玄應曰。桄音光。古文横？二形。聲類作輄。今車牀及梯？下横木皆是也。"
        },
        {
            "explanation": "從木。灮聲。",
            "note": "古曠切。十部。"
        }
    ],
    "indexes": [
        "桄"
    ]
}