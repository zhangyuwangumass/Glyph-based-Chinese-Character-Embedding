{
    "id": 4264,
    "wordhead": "旆",
    "explanation": "繼旐之旗也，沛然而垂。从㫃𣎵聲。",
    "volume": "07",
    "radical": "㫃",
    "pronunciation": "蒲蓋切",
    "variants": [],
    "seal_character": "愈",
    "pinyin": "pei",
    "pinyin_full": "pèi",
    "components": [
        "市"
    ],
    "xuan_note": "",
    "kai_note": "",
    "duan_notes": [
        {
            "explanation": "繼旐之旗也。",
            "note": "旗者、旌旗之總名。下文云旗有衆鈐、旗曲柄、旗旖施皆是。爾雅。繼旐曰旆。郭云。帛續旐末爲燕尾者。何休注公羊云。繼旐如燕尾曰旆。釋名云。旆、以帛繼旐末也。小雅。帛旆央央。毛曰。帛旆、經旐者也。按帛葢用絳。"
        },
        {
            "explanation": "沛然而𡍮。",
            "note": "沛旆疊韵。引伸爲凡垂之偁。出車傳曰。旆旆、旒垂皃。左傳昭十三年曰。八月辛未。治兵。建而不旆。壬申。復旆之。杜云。建立旌旗。不曳其旆。旆游也。按不旆者、卷而不垂。旆之者。垂之也。定四年。晉人假羽旆於鄭。鄭人與之。明日。或旆以會。亦是垂旒之義。大雅。荏菽旆旆。傳曰。旆旆然長也。沛然而垂則長。故毛云爾也。又旆爲旗幟之總名。如左傳狐毛設二旆而退之、晉亡大旆之左旃是也。又假茷爲旆。如左傳綪茷卽蒨旆、詩帛茷央央卽帛旆是也。亦有與末通用者。士喪禮。書銘於末曰某氏某之柩。注曰。今文銘皆爲名。未爲旆。"
        },
        {
            "explanation": "从㫃。𣎵聲。",
            "note": "蒲葢切。十五部。"
        }
    ],
    "indexes": [
        "旆"
    ]
}