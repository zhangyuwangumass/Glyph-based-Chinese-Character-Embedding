{
    "id": 1489,
    "wordhead": "讀",
    "explanation": "誦書也。从言賣聲。",
    "volume": "03",
    "radical": "言",
    "pronunciation": "徒谷切",
    "variants": [],
    "seal_character": "咀",
    "pinyin": "du",
    "pinyin_full": "dú",
    "components": [
        "言",
        "賣"
    ],
    "xuan_note": "",
    "kai_note": "",
    "duan_notes": [
        {
            "explanation": "籒書也。",
            "note": "籒各本作誦。此淺人改也。今正。竹部曰。籒、讀書也。讀與籒曡韵而互訓。庸風傳曰。讀、抽也。方言曰。抽、讀也。葢籒抽古通用。史記。紬史記石室金匱之書。字亦作紬。抽繹其義薀至於無窮。是之謂讀。故⺊筮之辭曰籒。謂抽繹易義而爲之也。尉律。學僮十七巳上始試。諷籒書九千字。乃得爲吏。諷謂背其文。籒謂能繹其義。大史公作史記。曰余讀高祖侯功臣、曰大史公讀列封至便侯、曰大史公讀秦楚之際、曰余讀諜記、曰大史公讀春秋暦諩諜、曰大史公讀秦記皆謂紬繹其事以作表也。漢濡注經。𣃔其章句爲讀。如周禮注鄭司農讀火絶之、儀禮注舊讀昆弟在下、舊讀合大夫之妾爲君之庶子女子子嫁者未嫁者是也。擬其音曰讀。凡言讀如、讀若皆是也。易其字以釋其義曰讀。凡言讀爲、讀曰、當爲皆是也。人所誦習曰讀。如禮記注云周田觀文王之德博士讀爲厥亂勸寧王之德是也。諷誦亦爲讀。如禮言讀賵、讀書、左傳公讀其書皆是也。諷誦亦可云讀。而讀之義不止於諷誦。諷誦止得其文辭。讀乃得其義薀。自以誦書改籒書而讀書者尟矣。孟子云。誦其詩。讀其書。則互文見義也。"
        },
        {
            "explanation": "从言。𧶠聲。",
            "note": "徒谷切。三部。"
        }
    ],
    "indexes": [
        "读",
        "讀"
    ]
}