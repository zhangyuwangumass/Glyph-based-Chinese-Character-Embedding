{
    "id": 5120,
    "wordhead": "俄",
    "explanation": "行頃也。从人我聲。《詩》曰：“仄弁之俄。”",
    "volume": "08",
    "radical": "人",
    "pronunciation": "五何切",
    "variants": [],
    "seal_character": "擘",
    "pinyin": "e",
    "pinyin_full": "é",
    "components": [
        "人",
        "我"
    ],
    "xuan_note": "",
    "kai_note": "",
    "duan_notes": [
        {
            "explanation": "頃也。",
            "note": "各本作行頃。乃妄加行耳。今正。玉篇曰。俄頃、須臾也。廣韵曰。俄頃、速也。此今義也。尋今義之所由。以俄頃皆偏側之意。小有偏側。爲時幾何。故因謂倏忽爲俄頃。許說其本義。以晐今義。凡讀許書當心知其意矣。匕部曰。頃、頭不正也。小雅賓之初筵箋云。俄、傾皃。廣雅。俄、衺也。皆本義也。若公羊傳曰。俄而可以爲其有矣。何云。俄者、謂須臾之閒。制得之頃也。此今義也。有假蛾爲俄者。如漢書。始爲少使。蛾而大幸。如淳曰。蛾、無幾之頃也。單言之或曰俄、或曰頃。絫言之曰俄頃。"
        },
        {
            "explanation": "从人。我聲。",
            "note": "五何切。十七部。"
        },
        {
            "explanation": "詩曰。仄弁之俄。",
            "note": "鄭云。俄、傾皃。古頃傾通用。皆謂仄也。今詩仄弁作側弁。"
        }
    ],
    "indexes": [
        "俄"
    ]
}