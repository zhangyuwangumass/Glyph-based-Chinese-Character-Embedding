{
    "id": 4133,
    "wordhead": "郭",
    "explanation": "齊之郭氏虚。善善不能進，惡惡不能退，是以亡國也。从邑𩫏聲。",
    "volume": "06",
    "radical": "邑",
    "pronunciation": "古博切",
    "variants": [],
    "seal_character": "恽",
    "pinyin": "guo",
    "pinyin_full": "ɡuō",
    "components": [
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "齊之郭氏虛。",
            "note": "謂此篆乃齊郭氏虚之字也。郭本國名。虚墟古今字。郭國旣亡謂之郭氏虛。如左傳言少昊之虛、昆吾之虚、大曍之虚、祝融之虚也。郭氏虛在齊境內。"
        },
        {
            "explanation": "善善不能進。惡惡不能退。是㠯亡國也。",
            "note": "郭何以爲虚。職是故也。事見韓詩外傳。新序、風俗通皆同。亦有取此說春秋者。按莊二十四年經云。赤歸于曹。郭公。公羊傳曰。赤者何。曹無赤者。葢郭公也。郭公者何。失地之君也。榖梁傳曰。赤葢郭公也。何爲名也。禮、諸矦無外歸之義。外歸、非正也。左無傳。郭今以爲城？字。又以爲恢郭字。又左傳虢國字、公羊作郭。"
        },
        {
            "explanation": "从邑。𩫖聲。",
            "note": "古博切。五部。"
        }
    ],
    "indexes": [
        "郭"
    ]
}