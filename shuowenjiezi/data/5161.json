{
    "id": 5161,
    "wordhead": "弔",
    "explanation": "問終也。古之葬者，厚衣之以薪。从人持弓，會敺禽。",
    "volume": "08",
    "radical": "人",
    "pronunciation": "多嘯切",
    "variants": [],
    "seal_character": "攃",
    "pinyin": "diao",
    "pinyin_full": "diào",
    "components": [
        "人",
        "弓"
    ],
    "xuan_note": "",
    "kai_note": "",
    "duan_notes": [
        {
            "explanation": "問終也。",
            "note": "謂有死䘮而問之也。襍記曰。弔者東面致命曰。寡君聞君之䘮。寡君使某。如何不淑。曲禮。知死者傷。鄭注曰。說者有弔辭曰。皇天降灾。子遭罹之。如何不淑。曾子問。父䘮稱父。母䘮稱母。鄭注云。父使人弔之辭云。某子聞某之䘮。某子使某。如何不淑。母則若云。宋蕩伯姬聞姜氏之䘮。伯姬使某。如何不淑。此皆問終之辭。淑、善也。如何不善者、欲其善也。故引伸之謂善爲弔。魯莊公使人弔宋大水云。若之何不弔。卽如何不淑也。左傳。哀公誄孔子。昊天不弔。先鄭注周禮大祝引作昊天不淑。此弔淑通用之徵。應劭、王肅皆訓弔爲善。粊誓。無敢不弔。卽無敢不善也。凡書大誥多士君奭、詩節南山瞻卬、逸周書祭公解、左傳莊十一年襄十三年十四年二十三年昭二十六年哀十六年、漢書翟義傳所云不弔者皆謂不善。大誥、君奭之弗弔天三字連讀。多士之弗弔昊天四字連讀。皆猶小雅之不弔昊天。鄭云。不善乎昊天也。葢弔之爲善。今失其傳矣。以上王氏引之說。玉裁按。辵部？、至也。凡經文無？。但有弔。弔或訓至。如天𠈃傳。弔、至也。節南山傳云。弔、至也。箋云。至猶善也。粊誓。無敢不弔。鄭云。弔猶善也。至與善義本相近。古非必作？而後訓至也。？者、小篆分別之字。"
        },
        {
            "explanation": "从人弓。",
            "note": "三字今補。會意。多嘯切。二部。"
        },
        {
            "explanation": "古之葬者厚衣之㠯薪。",
            "note": "此偁易𣪠辭。說人持弓會毆禽之故。"
        },
        {
            "explanation": "故人持弓會𢿛禽也。",
            "note": "故字舊作从。今正。吳越春秋。陳音謂越王曰。弩生於弓。弓生於彈。彈起古之孝子。古者人民樸質。飢食鳥獸。渴飮霧露。死則裹以白茅。投於中野。孝子不忍見父母爲禽獸所食。故作彈以守之。故歌曰。斷竹續竹。飛土逐肉。按孝子？禽。故人持弓助之。此釋弔从人弓之意也。倉頡造字。當黃帝時。旣易之以棺椁矣。而葬文猶取衣薪。弔文猶依逐肉。反始不忘本也。禮也者、反其所自生。"
        },
        {
            "explanation": "弓葢往復弔問之義。",
            "note": "小徐有此八字。葢別一說也。當有一曰字。左傳有相問以弓者。故云然。"
        }
    ],
    "indexes": [
        "弔"
    ]
}