{
    "id": 9097,
    "wordhead": "墳",
    "explanation": "墓也。从土賁聲。",
    "volume": "13",
    "radical": "土",
    "pronunciation": "符分切",
    "variants": [],
    "seal_character": "瘝",
    "pinyin": "fen",
    "pinyin_full": "fén",
    "components": [
        "土",
        "賁"
    ],
    "xuan_note": "",
    "kai_note": "",
    "duan_notes": [
        {
            "explanation": "墓也。",
            "note": "此渾言之也。析言之則墓爲平處。墳爲高處。故檀弓孔子曰。古者墓而不墳。邯鄲淳孝女曹娥碑曰。丘墓起墳。鄭注禮記曰。墓謂兆域。今之封塋也。土之高者曰墳。此其別也。方言曰。冢、秦晉之閒謂之墳。或謂之培。或謂之堬。或謂之埰。或謂之埌。或謂之壠。自關而東謂之丘。小者謂之塿。大者謂之丘。此又別國方言之不同也。墳之義多引申叚借用之。如厥土黑墳。公置之地、地墳。此引申之用也。如遵彼汝墳。借墳爲坋。周禮墳衍。借墳爲濆也。"
        },
        {
            "explanation": "从土。賁聲。",
            "note": "符分切。十三部。"
        }
    ],
    "indexes": [
        "坟",
        "墳"
    ]
}