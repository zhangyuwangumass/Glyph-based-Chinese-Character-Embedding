{
    "id": 5071,
    "wordhead": "偭",
    "explanation": "鄉也。从人面聲。《少儀》曰：“尊壺者偭其鼻。”",
    "volume": "08",
    "radical": "人",
    "pronunciation": "彌箭切",
    "variants": [],
    "seal_character": "撧",
    "pinyin": "mian",
    "pinyin_full": "miǎn",
    "components": [
        "人",
        "面"
    ],
    "xuan_note": "",
    "kai_note": "",
    "duan_notes": [
        {
            "explanation": "鄉也。",
            "note": "鄉、今人所用之向字也。漢人無作向者。少儀。尊壼者面其鼻。注云。鼻在面中。言鄉人也。按許所據作偭。說與鄭同。偭訓鄉。亦訓背。此竆則變、變則通之理。如廢置、徂存、苦快之例。離騷、偭規矩而改錯。王逸曰。偭、背也。賈誼吊屈原曰。偭蟂獺以隱處。應劭曰。偭、背也。項羽傳。馬童面之。張晏曰。背之也。張敺傳。上具獄事不可卻者。爲涕泣面而封之。師古曰。謂偝之也。惠氏定宇左傳補注曰。面縛之。謂反背而縛之。𦒱工記。審曲面勢。先鄭釋以陰陽之面背。許言鄉不言背者、述其本義也。古通作面。"
        },
        {
            "explanation": "从人。面聲。",
            "note": "此舉形聲包會意。彌箭切。十四部。"
        }
    ],
    "indexes": [
        "偭"
    ]
}