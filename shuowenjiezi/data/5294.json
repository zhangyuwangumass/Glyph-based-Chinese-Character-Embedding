{
    "id": 5294,
    "wordhead": "襦",
    "explanation": "短衣也。从衣需聲。一曰㬮衣。",
    "volume": "08",
    "radical": "衣",
    "pronunciation": "人朱切",
    "variants": [],
    "seal_character": "斘",
    "pinyin": "ru",
    "pinyin_full": "rú",
    "components": [
        "衣",
        "需"
    ],
    "xuan_note": "",
    "kai_note": "",
    "duan_notes": [
        {
            "explanation": "短衣也。",
            "note": "方言。襦、西南蜀漢之閒謂之曲領。或謂之襦。釋名有反閉襦、有單襦、有要襦。顔注急就篇曰。短衣曰襦。自膝以上。按襦若今襖之短者。袍若今襖之長者。"
        },
        {
            "explanation": "从衣。需聲。",
            "note": "人朱切。古音在四部。襦之言濡也。猶襗之言澤也。"
        },
        {
            "explanation": "一曰㬮衣。",
            "note": "一曰與一名同。非別一義也。日部曰。安㬮、温也。然則㬮衣猶溫衣也。內則。衣不帛襦袴。注曰。不用帛爲襦袴。爲大溫傷陰氣也。釋名曰。襦、耎也。言溫耎也。"
        }
    ],
    "indexes": [
        "襦"
    ]
}