{
    "id": 3675,
    "wordhead": "欘",
    "explanation": "斫也，齊謂之鎡錤。一曰斤柄，性自曲者。从木屬聲。",
    "volume": "06",
    "radical": "木",
    "pronunciation": "陟玉切",
    "variants": [],
    "seal_character": "庎",
    "pinyin": "zhu",
    "pinyin_full": "zhú",
    "components": [
        "木",
        "屬"
    ],
    "xuan_note": "",
    "kai_note": "",
    "duan_notes": [
        {
            "explanation": "斫也。齊謂之茲箕。",
            "note": "各本作鎡錤。今依爾雅正。其實箕尚誤。當作其耳。斤部曰。斫、擊也。釋器曰。斪斸謂之定。釋文云。斸本或作欘。引說文齊謂之茲箕。一曰斤柄自曲。據陸氏以說文語系之或作欘之下。則說文有欘無斸可知。今本斤部出斪斸二篆。皆云斫也。夫爾雅斪斸本一物。安得二之。且考工記注引爾雅作句欘。又爾雅音義云。斪本或作拘。是則句拘皆訓曲。不爲別一器名也。句欘者、李巡云鉏也。郭璞云鉏屬。葢似鉏而健於鉏。似斤而不以斫木。專以斫田。其首如鉏然。句於矩。故謂句欘也。斤部斪斸二篆、淺人依爾雅俗本增之。今刪。管子曰。美金以鑄戈劒矛？。試諸狗馬。惡金以鑄斤斧鉏夷鋸欘。試諸木土。謂斤斧鋸試諸木者、鉏夷欘試諸土者也。韋曰。夷者所以削艸平地也。云齊謂之茲其者。孟子引齊人言曰。雖有兹基。不如待時。齊謂斫地欘也。趙注云。耒耜之屬。約略言之耳。月令。修耒耜。具田器。鄭曰。田器、鎡錤之屬。然則鎡錤之非耒耜可知矣。韋注國語云。耨、兹其也。亦分別未審。"
        },
        {
            "explanation": "一曰斤柄性自曲者。",
            "note": "此別一義。謂斫木之斤及斫田之器。其木首接金者生而內句。不假煣治。是之謂欘。考工記曰。半矩謂之宣。一宣有半謂之欘。一欘有半謂之柯。一柯有半謂之磬折。鄭司農云。蒼頡篇有柯欘。"
        },
        {
            "explanation": "從木。屬聲。",
            "note": "陟玉切。三部。"
        }
    ],
    "indexes": [
        "欘"
    ]
}