{
    "id": 3006,
    "wordhead": "䢋",
    "explanation": "古之遒人，以木鐸記詩言。从辵从丌，丌亦聲。讀與記同。",
    "volume": "05",
    "radical": "丌",
    "pronunciation": "居吏切",
    "variants": [],
    "seal_character": "孷",
    "pinyin": "ji",
    "pinyin_full": "jì",
    "components": [
        "丌",
        "辵"
    ],
    "xuan_note": "",
    "kai_note": "徐鍇曰：“遒人行而求之，故从辵。丌，薦而進之於上也。”",
    "duan_notes": [
        {
            "explanation": "古之遒人㠯木鐸記詩言。",
            "note": "左傳襄十四年師曠引夏書曰。遒人以木鐸徇于路。官師相規。工執藝事以諫。正月孟春。於是乎有之。杜云。木鐸徇于路。采歌謠之言也。何注公羊曰。五榖畢入。民皆居宅。男女同巷。相從夜績。從十月盡、正月止。男女有所怨恨。相從而歌。飢者歌其食。勞者歌其事。男年六十、女年五十無子者。官衣食之。使之民閒求詩。鄉移於邑。邑移於國。國以聞於天子。故王者不出牖戸。盡知天下。食貨志曰。孟春之月。行人振木鐸徇於路。㠯采詩獻之大師。比其音律。以聞於天子。故曰王者不窺牖戸而知天下。遒人卽班之行人。以木鐸巡於路。使民閒出男女歌詠。記之𥳑牘。遞薦於天子。故其字從辵？。辵者、行也。？者、薦也。記與？㬪韵也。僞尙書襲左傳。而不言振木鐸者何所事。○按劉歆與楊雄書云。三代周秦。軒車使者、逌人使者以歲八月巡路。？代語僮謠歌戲。楊荅劉書云。嘗聞先代輶軒之使奏籍之書皆藏於周秦之室。又云。翁孺猶見輶軒之使所奏言。二書皆卽遒人之事也。逌輶遒三字同音。逌人卽遒人。楊、劉皆謂使者采集絕代語釋別國方言。故許檃栝之曰詩言。班、何則但云采詩也。劉云求代語僮謠歌戲、則詩在其中矣。周禮大行人。屬象胥諭言語、協辭命。屬？史諭書名、聽聲音。豈非楊劉所謂使者、班所謂行人與。說者雖殊。可略見古者考文之事。爲政之不外正名矣。○乃部云。？、氣行皃。逌訓行。故逌人卽行人也。遒葢逌之假借字。"
        },
        {
            "explanation": "从辵丌。丌亦聲。讀與記同。",
            "note": "居吏切。一部。大雅。往䢋王舅。假借爲語詞也。王風。彼其之子。箋云。其、或作記、或作己。讀聲相似。鄭風箋云。忌讀爲彼己之子之己。崧高傳曰。䢋、己也。箋申之曰。己、辭也。讀如彼己之子之己。是則己忌記其䢋五字通用。一部也。大雅作近者。誤近、十三部也。"
        }
    ],
    "indexes": [
        "䢋"
    ]
}