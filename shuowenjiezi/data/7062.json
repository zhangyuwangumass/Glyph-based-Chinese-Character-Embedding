{
    "id": 7062,
    "wordhead": "灅",
    "explanation": "水。出右北平浚靡，東南入庚。从水壘聲。",
    "volume": "11",
    "radical": "水",
    "pronunciation": "力軌切",
    "variants": [],
    "seal_character": "活",
    "pinyin": "lei",
    "pinyin_full": "lěi",
    "components": [
        "水",
        "壘"
    ],
    "xuan_note": "",
    "kai_note": "",
    "duan_notes": [
        {
            "explanation": "灅水。出右北平俊靡。東南入庚。",
            "note": "俊各本作浚。今依二志作俊。右北平俊靡、二志同。今直隷順天府遵化州州西北有俊靡故城是。前志右北平無終下曰。浭水、西至雍奴入海。俊靡下曰。灅水、南至無終。東入庚。浭與庚、一字也。水經注鮑丘水篇曰。鮑丘水、北逕雍奴縣東。又東庚水注之。水出右北平徐無縣北塞中。而南流得黑牛谷水。又西南流、灅水注之。水出右北平俊靡縣。東南流與溫泉水合。又東南逕石門峽。又東南流、謂之北黃水。又屈而南爲南黃水。又西南逕無終山。藍水注之。又西南入於庚水。庚水又南逕北平城西。而南入鮑丘水。鮑丘水又東。巨梁水注之。鮑丘水至雍奴縣北屈。東入海。歙程氏瑶田通藝錄曰。今灅水自遵化州西北四十五里鮎魚石關外入口。東經溫泉。酈所謂與溫泉水合也。又東迆南十五里曰水門口。酈所謂石門峽也。又西南入棃河。棃河卽庚水也。庚水旣得灅水。又稍西而淋河南入之。淋河、酈所謂藍水也。鮑丘水今之潮河也。潮河合泃水、庚水東流。有還鄉河西南入之。酈所謂巨梁水也。流俗多誤。以古正之如此。灅棃一聲之轉。灅水俗呼棃河。因使所入之庚水冒稱棃河。而巨梁河冒稱庚水。"
        },
        {
            "explanation": "从水。壘聲。",
            "note": "力軌切。十五部。"
        }
    ],
    "indexes": [
        "灅"
    ]
}