{
    "id": 2772,
    "wordhead": "刷",
    "explanation": "刮也。从刀，㕞省聲。《禮》：“布刷巾。”",
    "volume": "04",
    "radical": "刀",
    "pronunciation": "所劣切",
    "variants": [],
    "seal_character": "婭",
    "pinyin": "shua",
    "pinyin_full": "shuā",
    "components": [
        "刀"
    ],
    "xuan_note": "",
    "kai_note": "",
    "duan_notes": [
        {
            "explanation": "𠜜也。",
            "note": "刷與㕞別。又部曰。㕞、飾也。巾部曰。飾、㕞也。飾今拭字。拭用手用巾。故從又巾。刷者、掊杷也。掊杷必用除穢之器如刀然。故字從刀。艸部曰。䓛刷也是也。"
        },
        {
            "explanation": "从刀。㕞省聲。",
            "note": "其義亦略相近。所劣切。十五部。"
        },
        {
            "explanation": "禮有刷巾。",
            "note": "有鉉譌布。黃氏公紹所據鍇本不誤。而宋張次立依鉉改爲布。今繫傳本乃張次立所更定。往往改之同鉉。而佳處時存韵㑹也。禮謂禮經十七篇也。鄉飮酒禮、鄉射禮、燕禮、大射儀、公食大夫禮、有司徹皆言帨手。注。帨、拭也。帨手者於帨。帨、佩巾。據賈氏鄉飮、公食二疏。知經注皆作帨。絕無挩字也。帨之爲巾見於士昏禮及内則。内則盥卒授巾注云。巾以帨手。鄭卽用禮經帨手字也。此云刷巾。刷當作㕞。葢漢時禮經挩手有作刷手者。假刷爲㕞。說禮家所定字不同也。刷巾又見服氏左傳注。左傳藻率鞞鞛。服云。藻爲畫藻。率爲刷巾。禮有刷巾。服語正與許同。巾部云。帥、佩巾也。帨、帥或字。是帨與帥同字。樂師故書帥爲率。聘禮古文帥皆作率。韓詩帥時農夫、毛詩作率。是率與帥同音假借。左氏傳之率卽說文之帥。而許、服所見禮經皆作刷手。鄭禮經今文作帨手。古文作說手。是則帥帨率說刷㕞六字以同音通用。而陸德明本作挩手者爲誤字。"
        }
    ],
    "indexes": [
        "刷"
    ]
}