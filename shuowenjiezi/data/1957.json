{
    "id": 1957,
    "wordhead": "毆",
    "explanation": "捶毄物也。从殳區聲。",
    "volume": "03",
    "radical": "殳",
    "pronunciation": "烏后切",
    "variants": [],
    "seal_character": "嚾",
    "pinyin": "ou",
    "pinyin_full": "ōu",
    "components": [
        "殳",
        "區"
    ],
    "xuan_note": "",
    "kai_note": "",
    "duan_notes": [
        {
            "explanation": "捶𣪠物也。",
            "note": "捶、以杖擊也。因謂杖爲捶。捶𣪠物者、謂用杖擊中人物也。按此字卽今經典之𢿛字。廣韵曰。俗作𢿛。是也。唐石經周禮。射鳥氏以弓矢毆烏鳶。方相氏索室毆疫。入壙以戈擊四隅毆方良。冥氏以靈𡔷毆之。庶氏凡毆蠱則令之比之。壷涿氏以炮土之𡔷毆之。今版本皆作𢿛。唐刻獨不誤。張參五經文字殳部毆一口反。攴部無𢿛。殳部毆字正爲經典而出。特未嘗箸之曰又起俱反。欲作𢿛耳。毆訓捶𣪠物。故以弓矢、以戈以靈𡔷、以炮土之𡔷皆捶擊意也。區聲古音在四部。讀一口反。音轉入五部。釋文讀起俱、𠀌于反。淺人乃分析一口爲毆打之字。起俱、𠀌于爲驅逐之字。誤矣。又云。𢿛是馬部驅之古文。夫𢿛在馬部爲古文。驅在殳部爲俗毆字。無庸牽合。驅訓馬馳。毆訓捶𣪠。試思爲淵𢿛魚、爲叢𢿛爵之類。可改爲驅魚、驅爵乎。鄭注周禮曰。凡言馭者、所以𢿛之納之於善。豈可改爲驅之納之於善乎。卽古閒有假借通用。唐石經固不可易也。○又按此部自㱿而下。言擊者八。言𣪠者二。不應錯出不倫。葢擊字皆本作𣪠。淺人改之而未盡。擊、攴也。攴、小𣪠也。與𣪠字義異。"
        },
        {
            "explanation": "从殳。區聲。",
            "note": "烏后切。四部。"
        }
    ],
    "indexes": [
        "殴",
        "毆",
        "𢿛"
    ]
}
