{
    "id": 8219,
    "wordhead": "嬰",
    "explanation": "頸飾也。从女、賏。賏，其連也。",
    "volume": "12",
    "radical": "女",
    "pronunciation": "於盈切",
    "variants": [],
    "seal_character": "爬",
    "pinyin": "ying",
    "pinyin_full": "yīnɡ",
    "components": [
        "女",
        "賏"
    ],
    "xuan_note": "",
    "kai_note": "",
    "duan_notes": [
        {
            "explanation": "繞也。",
            "note": "各本作頸飾也。今正。貝部賏、頸飾也。嬰與賏非一字。則解不應同。孫綽天台山賦。方解纓絡。李引說文嬰、繞也。纓與嬰通。陸機赴洛中道作詩。世纲嬰我身。李引說文嬰、繞也。唐初本可據。繞者、纏也。一切纏繞如賏之纏頸。故其字从賏。越絕書。嬰榮楯以白璧。司馬法。大夫嬰弓。山海經。嬰以百圭百璧。謂陳之以環祭也。又燕山多嬰石。言石似玉。有符采嬰帶也。凡史言嬰城自守、皆謂以城圍繞而守也。凡言嬰兒、則嫛婗之轉語。"
        },
        {
            "explanation": "从女賏。賏、貝連也。頸飾。",
            "note": "各本作其連也。今正。又移頸飾二字於此。此六字釋以賏會意之恉。於盈切。十一部。"
        }
    ],
    "indexes": [
        "婴",
        "嬰"
    ]
}