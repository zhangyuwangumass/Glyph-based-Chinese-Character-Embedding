{
    "id": 7030,
    "wordhead": "汳",
    "explanation": "水。受陳畱浚儀陰溝，至蒙爲雝水，東入于泗。从水反聲。",
    "volume": "11",
    "radical": "水",
    "pronunciation": "皮變切",
    "variants": [],
    "seal_character": "洛",
    "pinyin": "bian",
    "pinyin_full": "biàn",
    "components": [
        "水",
        "反"
    ],
    "xuan_note": "臣鉉等曰：今作汴，非是。",
    "kai_note": "",
    "duan_notes": [
        {
            "explanation": "汳水。受陳畱浚儀陰溝。至蒙爲雝水。東入於泗。",
            "note": "雝當作獲。字之誤也。陳畱郡浚儀、二志同。晉地道記云。衛之儀邑。蘇林曰故大梁城。梁惠王始都此。今河南開封府祥符縣縣城西北浚儀廢縣是也。蒙、二志皆屬梁國。春秋左傳宋有蒙門、蒙澤。今河南歸德府治商邱縣府東北四十里有蒙城是也。前志河南郡熒陽下曰。卞水、在西南梁國。蒙下曰。獲水、首受甾獲渠。東北至彭城入泗。水經曰。汳水、出陰溝於浚儀縣北。又東至梁郡蒙縣爲獲水。餘波南入睢陽城中。獲水、出汳水於梁郡蒙縣北。又東過蕭縣南。睢水北流注之。又東至彭城縣北。東入於泗。按水經至蒙爲獲水。許書當同。不當云爲雝水也。下文灉篆下云。河灉水也。用爾雅河出爲灉語。然則自河出卽爲灉。非自河出爲汳、旣而爲灉也。且許言汳受陰溝、則非受河矣。曰陰溝。曰浪湯渠。曰汳水、獲水、許能言其分合。今當河流絫徙之後、不可得而言。方輿紀要曰。汳水、或謂卽禹貢之雝水。春秋之邲水。秦漢之鴻溝。上與河？通。下與泗淮通。隋以前自歸德府至蕭縣、碭山縣閒入泗。隋以後則自歸德至泗州兩城閒入淮。宋時東南之漕、大都由汴以達畿邑。故汴河之經理爲詳。自後則湮廢矣。禹貢錐指曰。元至元中。河徙出陽武縣南。奪濄入淮。而新鄉之流遂絶。及泰定元年。改從汴渠。至徐州城東北。合泗以入淮。卽今河所行是也。然則今之大河、開封而下徐州而上皆故汴也。"
        },
        {
            "explanation": "从水。反聲。",
            "note": "皮變切。十四部。漢志作卞。後漢書作汴。按卞者、弁之𣜩變也。變汳爲汴、未知起於何代。恐是魏晉都雒陽、惡其從反而改之。舊音切芳萬。今則併其音改之也。"
        }
    ],
    "indexes": [
        "汳",
        "汴"
    ]
}
