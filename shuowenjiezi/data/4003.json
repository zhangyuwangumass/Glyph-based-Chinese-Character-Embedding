{
    "id": 4003,
    "wordhead": "邠",
    "explanation": "周太王國。在右扶風美陽。从邑分聲。",
    "volume": "06",
    "radical": "邑",
    "pronunciation": "補巾切",
    "variants": [
        {
            "wordhead": "豳",
            "explanation": "美陽亭，卽豳也。民俗以夜市，有豳山。从山从豩。闕。",
            "seal_character": "忹"
        }
    ],
    "seal_character": "忸",
    "pinyin": "bin",
    "pinyin_full": "bīn",
    "components": [
        "分",
        "山",
        "邑",
        "豩"
    ],
    "xuan_note": "",
    "kai_note": "",
    "duan_notes": [
        {
            "explanation": "周大王國。在右扶風美陽。从邑。分聲。",
            "note": "補巾切。十三部。"
        },
        {
            "explanation": "美陽亭卽豳也。民俗㠯夜市。有豳山。从山。从豩。闕。",
            "note": "按此二篆說解可疑。豳者、公劉之國。史記云慶節所國。非大王國。疑一。漢地理志、毛詩箋、郡國志皆云。豳在右扶風栒邑。不在美陽。疑二。地理、郡國二志皆云。栒邑有豳鄉。徐廣曰。新平漆縣之東北有豳亭。漢右扶風之漆與栒邑皆是豳域。不得美陽有豳亭。疑三。從山、豩聲。非有闕也。而云從豩、闕。疑四。假令許果以豳合邠。當云或邠字。而不言及。疑五。葢古地名作邠。山名作豳。而地名因於山名。同音通用。如𨙸岐之比。是以周禮籥師經文作豳、注作邠。漢人於地名用邠不用豳。許氏原書當是豳岐本在山部。而後人移之。倂古今字爲一字。抑或許書之變例有然。未能定也。經典多作豳。惟孟子作邠。唐開元十三年始改豳州爲邠州。見通典、元和郡縣志。郭忠恕云。因似幽而易誤也。"
        }
    ],
    "indexes": [
        "邠",
        "豳"
    ]
}