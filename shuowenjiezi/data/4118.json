{
    "id": 4118,
    "wordhead": "䣍",
    "explanation": "周公所誅䣍國。在魯。从邑奄聲。",
    "volume": "06",
    "radical": "邑",
    "pronunciation": "依檢切",
    "variants": [],
    "seal_character": "恮",
    "pinyin": "yan",
    "pinyin_full": "yǎn",
    "components": [
        "奄",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "周公所誅䣍國。在魯。",
            "note": "玉篇作周公所誅叛國商奄。是也。奄䣍二字周時竝行。今則奄行而䣍廢矣。單呼曰奄。絫呼曰商奄。書序、孟子、左傳皆云奄。如踐奄、歸自奄、伐奄、昭元年周有徐奄、是也。左傳又云商奄。如昭九年蒲姑商奄吾東土也、定四年因商奄之民命以伯禽而封於少暭之虛、是也。大部曰。奄、覆也。爾雅。弇、葢也。故商奄亦呼商葢。墨子曰。周公旦非關叔辭三公。東處於商葢。韓非子曰。周公旦將攻商葢。辛公甲曰。不如服衆小以劫大。乃攻九夷。而商葢服矣。商葢卽商奄也。奄在淮北。近魯。故許云在魯。鄭注書序云。奄在淮夷之北、注多方云奄在淮夷旁、是也。祝鮀說因商奄之民封魯者、杜云或逬散在魯是也。今山東兖州府曲阜縣縣城東二里有奄城、云故奄國。卽？地志之奄里。此可證逬散在魯之說。豳風。四國是皇。毛傳云。四國、管蔡商奄也。商謂武庚。則此傳商奄爲二。"
        },
        {
            "explanation": "从邑。奄聲。",
            "note": "依檢切。八部。"
        }
    ],
    "indexes": [
        "䣍"
    ]
}