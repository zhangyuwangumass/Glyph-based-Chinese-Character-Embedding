{
    "id": 223,
    "wordhead": "𨌥",
    "explanation": "車笭閒皮篋。古者使奉玉以藏之。从車、𤤴。讀與服同。",
    "volume": "01",
    "radical": "玨",
    "pronunciation": "房六切",
    "variants": [],
    "seal_character": "伅",
    "pinyin": "fu",
    "pinyin_full": "fú",
    "components": [
        "玨",
        "車"
    ],
    "xuan_note": "",
    "kai_note": "",
    "duan_notes": [
        {
            "explanation": "車笭閒皮匧也。",
            "note": "也字依玉篇補。東京賦、司馬彪輿服志皆曰。𨌥弩。李善曰。𨌥、車闌閒皮筐。置弩於𨌥曰𨌥弩。師古亦曰。𨌥弩、皮篋盛弩也。今本輿服志𨌥弩二字譌爲𨏟輒弩三字。"
        },
        {
            "explanation": "古者使奉玉所以盛之。",
            "note": "依玉篇補正。"
        },
        {
            "explanation": "从車玨。",
            "note": "謂此皮篋、漢時輕車以藏弩。輕車、古之戰車也。其制沿於古者人臣出使。奉圭璧璋琮諸玉。車笭閒皮篋。所用盛之。此其字之所由从車玨會意也。聘禮。圭藏於櫝。然則櫝藏於皮篋。"
        },
        {
            "explanation": "讀與服同。",
            "note": "房六切。古音當在一部。以服古在一部也。"
        }
    ],
    "indexes": [
        "𨌥"
    ]
}