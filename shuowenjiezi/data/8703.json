{
    "id": 8703,
    "wordhead": "緆",
    "explanation": "細布也。从糸易聲。",
    "volume": "13",
    "radical": "糸",
    "pronunciation": "先擊切",
    "variants": [
        {
            "wordhead": "𪎥",
            "explanation": "緆或从麻。",
            "seal_character": "瑋"
        }
    ],
    "seal_character": "瑊",
    "pinyin": "xi",
    "pinyin_full": "xī",
    "components": [
        "麻",
        "易",
        "糸"
    ],
    "xuan_note": "",
    "kai_note": "",
    "duan_notes": [
        {
            "explanation": "細布也。",
            "note": "布一本作麻。古亦呼布爲麻也。燕禮。幂用綌若錫。鄭注。今文錫爲緆。緆、易也。治其布使滑易也。按今文其本字。古文其叚借字也。子虛賦被阿錫。卽列子之衣阿緆。許意從禮今文。故錄緆字。喪服錫衰傳曰。錫者何也。麻之有錫者也。錫者十五升抽其半。無事其縷。有事其布曰錫。按據是則緆之與緦、但一事其縷、一事其布爲少異耳。其爲十五升之半則同也。何緦下偁傳以釋之、而緆下不偁傳也。曰緦在五服之內、故聖人特製其字。錫衰不在五服内、故聖人用錫之名、不别製字。錫衰之錫與細布之緆、其實不同也。葢古者布十五升爲冣細。十五升布成、治之使滑易。是曰緆。錫衰則半十五升而治之。亦名曰緆。實非緆也。是以傳之釋經也。先之曰錫者何也。麻之有錫者也。有讀爲又。言麻旣爲布矣、而又加灰易之。此言緆之本義也。繼之曰。錫者十五升抽其半。無事其縷。有事其布曰錫。此釋錫衰之錫也。㒳言錫者、意各有在。許作字書釋緆本義。故衹曰細麻、而不必詳十五升去半之緆。葢用傳前說以包後說矣。"
        },
        {
            "explanation": "从糸。易聲。",
            "note": "先擊切。十五部。"
        },
        {
            "explanation": "緆或从麻。",
            "note": "先鄭曰。錫、麻之滑易者。劉𤋮曰。錫、易也。治其麻使滑易也。古說謂治麻曰錫。"
        }
    ],
    "indexes": [
        "緆",
        "𪎥"
    ]
}