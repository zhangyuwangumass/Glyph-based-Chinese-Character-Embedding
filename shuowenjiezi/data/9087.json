{
    "id": 9087,
    "wordhead": "坏",
    "explanation": "丘再成者也。一曰瓦未燒。从土不聲。",
    "volume": "13",
    "radical": "土",
    "pronunciation": "芳桮切",
    "variants": [],
    "seal_character": "瘓",
    "pinyin": "pi",
    "pinyin_full": "pī",
    "components": [
        "不",
        "土"
    ],
    "xuan_note": "",
    "kai_note": "",
    "duan_notes": [
        {
            "explanation": "丘一成者也。",
            "note": "一各本作再。今正。水經注曰。河水又東逕成皋大伾山下。爾雅。山一成謂之伾。許愼、吕忱等並以爲丘一成也。孔安國以爲再成曰伾。據此、是俗以孔傳改易許書。今本非善長所見也。"
        },
        {
            "explanation": "一曰瓦未燒。",
            "note": "今俗謂土坏。古語也。瓦者、土器已燒之緫名。然則坏者、凡土器未燒之緫名也。此與墼字異義同。但墼專謂塼耳。國語。趙𥳑子使尹鐸墮晉陽壘培。尹鐸增之。韋注。壘墼曰培。此培字正坏之叚借。月令。坏垣牆。坏城郭。注曰。坏、益也。是又叚坏爲培也。"
        },
        {
            "explanation": "从土。不聲。",
            "note": "芳桮切。古音在一部。"
        }
    ],
    "indexes": [
        "坏"
    ]
}