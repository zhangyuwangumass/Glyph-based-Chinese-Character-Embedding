{
    "id": 4455,
    "wordhead": "米",
    "explanation": "粟實也。象禾實之形。凡米之屬皆从米。",
    "volume": "07",
    "radical": "米",
    "pronunciation": "莫禮切",
    "variants": [],
    "seal_character": "懯",
    "pinyin": "mi",
    "pinyin_full": "mǐ",
    "components": [
        "米"
    ],
    "xuan_note": "",
    "kai_note": "",
    "duan_notes": [
        {
            "explanation": "粟實也。",
            "note": "𠧪部曰。粟、嘉穀實也。嘉穀者、禾黍也。實當作人。粟舉連秠者言之。米則秠中之人。如果實之有人也。果人之字古書皆作人。金刻本艸尙無作仁者。至明刻乃盡改爲仁。鄭注冢宰職。九穀不言粟。注倉人掌粟入之藏云。九穀盡藏焉。以粟爲主。粟正謂禾黍也。禾者、民食之大同。黍者、食之所貴。故皆曰嘉穀。其去秠存人曰米。因以爲凡穀人之名。是故禾黍曰米。稻稷麥苽亦曰米。舍人注所謂六米也。六米卽膳夫、食醫之食用六穀也。賓客之車米、筥米。喪紀之飯米。不外黍粱稻稷四者。凡穀必中有人而後謂之秀。故秀从禾人。"
        },
        {
            "explanation": "象禾黍之形。",
            "note": "大徐作禾實。非是。米謂禾黍。故字象二者之形。四㸃者、聚米也。十其閒者、四米之分也。篆當作四圜㸃以象形。今作長㸃。誤矣。莫禮切。十五部。"
        }
    ],
    "indexes": [
        "米"
    ]
}