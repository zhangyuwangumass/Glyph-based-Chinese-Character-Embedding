{
    "id": 9499,
    "wordhead": "輮",
    "explanation": "車軔也。从車柔聲。",
    "volume": "14",
    "radical": "車",
    "pronunciation": "人九切",
    "variants": [],
    "seal_character": "矖",
    "pinyin": "rou",
    "pinyin_full": "róu",
    "components": [
        "車",
        "柔"
    ],
    "xuan_note": "",
    "kai_note": "",
    "duan_notes": [
        {
            "explanation": "車网也。",
            "note": "今本作車軔。篇、韵皆作車輞。輞譌爲軔。見爾雅釋文。从車旁、葢俗。古衹作网耳。或曰許本有𨋹篆。解曰車𨋹也。在輮篆之上。今軔篆卽𨋹之誤。然許有軔篆、諸家引之。疑未能明也。車网者、輪邊圍繞如网然。攷工記謂之牙。牙也者、以爲固抱也。又謂之輮。行澤者反輮。行山者仄輮。大鄭曰。牙世閒或謂之㒺。釋名曰。輞、罔也。㒺羅周輪之外也。關西曰輮。言曲揉也。按牙亦作枒。木部枒下曰。一曰車网會也。所以名牙者、合衆曲而爲之。如襍佩之牙、亦曲體也。亦謂之渠。俗作？。尙書大傳大貝如車渠是也。車网木必擇材。攷工記注曰。今世牙以橿。爾雅注曰。杻、檍。材中車𨋹。又赤栜中爲車𨋹。"
        },
        {
            "explanation": "从車。柔聲。",
            "note": "人九切。三部。按輮之言肉也。凡物邊爲肉。中爲好。"
        }
    ],
    "indexes": [
        "輮"
    ]
}