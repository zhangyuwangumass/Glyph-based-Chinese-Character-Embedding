{
    "id": 2681,
    "wordhead": "膴",
    "explanation": "無骨腊也。楊雄說：鳥腊也。从肉無聲。《周禮》有膴判。讀若謨。",
    "volume": "04",
    "radical": "肉",
    "pronunciation": "荒烏切",
    "variants": [],
    "seal_character": "娂",
    "pinyin": "hu",
    "pinyin_full": "hū",
    "components": [
        "肉",
        "無"
    ],
    "xuan_note": "",
    "kai_note": "",
    "duan_notes": [
        {
            "explanation": "無骨腊也。",
            "note": "腊今字也。日部作㫺。腊人。掌乾肉。凡田獸之脯腊膴胖之事。脯腊皆謂乾肉。故許釋膴爲無骨腊。葢賈侍中周禮解詁說。與鄭司農云。膴、膺肉。杜子春云。膴、胖皆謂夾脊肉。後鄭云。公食大夫禮曰。庶羞皆有大。有司曰。主人亦一魚加膴祭于其上。内則曰。麋鹿田豕麕皆有胖。足相參正也。大者胾之大臠。膴者魚之反覆。膴又詁曰大。二者同矣。則是膴亦䐑肉大臠。胖宜爲脯而腥。胖之言片也。析肉意也。按依後鄭說。膴胖皆非腊也。趙商問腊人掌凡乾肉而有膴胖何。鄭荅雖鮮亦屬腊人。此可證膴胖之非腊。許說葢偏執耳。下文云周禮有膴判。易胖爲判。度許亦必釋爲腊屬。而今亡其說矣。無骨之腊、故其字從肉。無骨則肥美、故引伸爲凡美之偁。毛詩傳曰。膴膴、美也。"
        },
        {
            "explanation": "楊雄說鳥腊。",
            "note": "此別一義。鳥腊必非無骨也。葢楊雄蒼頡訓纂一篇中有此語。"
        },
        {
            "explanation": "从肉。無聲。",
            "note": "荒胡切。五部。"
        },
        {
            "explanation": "周禮有膴判。",
            "note": "按周禮作胖。鄭大夫云。胖讀爲判。許同之。半部釋胖爲半體。"
        },
        {
            "explanation": "讀若謨。",
            "note": "後鄭云。膴又詁曰大。注有司徹云。膴讀如殷冔之冔。則讀同幠。火吳反。"
        }
    ],
    "indexes": [
        "膴"
    ]
}