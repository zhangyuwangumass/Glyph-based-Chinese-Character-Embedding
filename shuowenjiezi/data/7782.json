{
    "id": 7782,
    "wordhead": "𦗕",
    "explanation": "乘輿金馬耳也。从耳麻聲。讀若渳水。一曰若《月令》靡草之靡。",
    "volume": "12",
    "radical": "耳",
    "pronunciation": "亡彼切",
    "variants": [],
    "seal_character": "灘",
    "pinyin": "mi",
    "pinyin_full": "mǐ",
    "components": [
        "耳",
        "麻"
    ],
    "xuan_note": "",
    "kai_note": "",
    "duan_notes": [
        {
            "explanation": "乘輿金耳也。",
            "note": "金耳俗本作金飾馬耳。舊本作金馬耳。玉篇同。今依廣韵五支、四紙作乘輿金耳訂正。乘輿者、天子之車也。金耳者、金飾車耳也。西京賦。戴翠帽。倚金較。薛注。金較、黃金以飾較也。崔豹古今注曰。車耳重較也。史記禮書彌龍。徐廣曰。乘輿車金薄繆龍爲輿倚較。繆者、交錯之形。車耳刻交錯之龍、飾以金。惟乘輿爲然。與文虎伏軾、龍首衡軛。畫爲三事。史記之彌卽許之𦗕。𦗕者本字。彌者同音叚借字。淺人不得其解。乃妄改而不可通矣。𦗕非人耳也。故其字殿焉。"
        },
        {
            "explanation": "从耳。麻聲。讀若渳水。一曰若月令靡艸之靡。",
            "note": "亡彼切。廣韵亦忙皮切。古音在十七部。音轉入十六部。彌字古多在十六部用。故叚彌爲𦗕。"
        }
    ],
    "indexes": [
        "𦗕"
    ]
}