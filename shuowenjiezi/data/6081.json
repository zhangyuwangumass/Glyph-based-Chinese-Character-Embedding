{
    "id": 6081,
    "wordhead": "豸",
    "explanation": "獸長𦟝，行豸豸然，欲有所司殺形。凡豸之屬皆从豸。(司殺讀若伺候之伺。)",
    "volume": "09",
    "radical": "豸",
    "pronunciation": "池爾切",
    "variants": [],
    "seal_character": "椈",
    "pinyin": "zhi",
    "pinyin_full": "zhì",
    "components": [
        "豸"
    ],
    "xuan_note": "",
    "kai_note": "",
    "duan_notes": [
        {
            "explanation": "獸長𦟝行豸豸然。欲有所司殺形。",
            "note": "緫言其義其形。故不更言象形也。或曰此下當有象形二字。司今之伺字。許書無伺。凡獸欲有所伺殺、則行步詳宷。其脊若加長。豸豸然、長皃。文象其形也。周禮射人。以貍步張三侯。注云。貍、善搏者也。行則止而儗度焉。其發必𫉬。是以量矦道法之也。許言獸者、謂凡殺物之獸也。釋蟲曰。有足謂之蟲。無足謂之豸。按凡無足之蟲體多長。如蛇蚓之類。正長脊義之引伸也。上林賦曰。陂池貏豸。卽子虛賦之罷池陂陀。西京賦曰。增嬋娟以此豸。按貏豸謂迆邐之長。此豸謂婀娜之長。亦皆長義之引伸。古多叚豸爲解廌之廌。以二字古同音也。廌與解古音同部。是以廌訓解。方言曰。廌、解也。左傳。庶有豸乎。釋文作廌。引方言廌、解也。正義作豸。引方言豸、解也。今本釋文廌譌爲鳩。今本方言廌譌爲瘛。音胡計切。葢古書之難讀如此。池爾切。十六部。"
        }
    ],
    "indexes": [
        "豸"
    ]
}