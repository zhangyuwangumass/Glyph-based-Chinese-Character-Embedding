{
    "id": 97,
    "wordhead": "珣",
    "explanation": "醫無閭珣玗琪，《周書》所謂夷玉也。从玉旬聲。一曰器，讀若宣。",
    "volume": "01",
    "radical": "玉",
    "pronunciation": "相倫切",
    "variants": [],
    "seal_character": "乺",
    "pinyin": "xun",
    "pinyin_full": "xún",
    "components": [
        "玉",
        "旬"
    ],
    "xuan_note": "",
    "kai_note": "",
    "duan_notes": [
        {
            "explanation": "醫無閭之珣㺮璂。",
            "note": "爾雅曰。東北之美者、有醫無閭之珣玗琪焉。璂琪同。醫無閭、山名。在今盛京錦州府廣寧縣西十里。屈原賦謂之於微閭。珣玗璂合三字爲玉名。玗璂二字又各有本義。故不連舉其篆也。葢醫無閭、珣玗璂、皆東夷語。"
        },
        {
            "explanation": "周書所謂夷玉也。",
            "note": "夷玉、顧命文。鄭注云。東北之珣玗琪也。"
        },
        {
            "explanation": "从王。旬聲。",
            "note": "相倫切。十二部。"
        },
        {
            "explanation": "一曰玉器。",
            "note": "此字義別說也。周禮玉瑞玉器注曰。禮神曰器。爾雅。璧大六寸謂之宣。郊祀志。有司奉瑄玉。詛楚文。𣪏用吉王𡪏璧。皆卽珣字。"
        },
        {
            "explanation": "讀若宣。",
            "note": "謂訓器則讀若宣也。音轉入十四部。如毛詩于嗟泃兮、韓詩洵作夐之比。"
        }
    ],
    "indexes": [
        "珣"
    ]
}