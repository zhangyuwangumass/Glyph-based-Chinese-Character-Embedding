{
    "id": 3962,
    "wordhead": "買",
    "explanation": "市也。从网、貝。《孟子》曰：“登壟斷而网市利。”",
    "volume": "06",
    "radical": "貝",
    "pronunciation": "莫蟹切",
    "variants": [],
    "seal_character": "忋",
    "pinyin": "mai",
    "pinyin_full": "mǎi",
    "components": [
        "貝",
        "网"
    ],
    "xuan_note": "",
    "kai_note": "",
    "duan_notes": [
        {
            "explanation": "市也。",
            "note": "市者、買物之所。因之買物亦言市。論語。沽酒市脯。"
        },
        {
            "explanation": "从网貝。",
            "note": "會意。莫蟹切。十六部。春秋襄三十一年。莒人弑其君密州。密州、左傳作買朱鉏。杜云。買朱鉏、密州之字。按弑君未有書字者。傳明云。書曰莒人弑其君買朱鉏。然則左公所據之經實作買朱鉏、不作密州也。買爲密、朱爲州、皆音之轉。朱鉏者、猶邾之言邾婁也。今本經與傳不合。葢或以公、榖經文改左氏經文。"
        },
        {
            "explanation": "孟子曰。登壟𣃔而网市利。",
            "note": "見公孫丑篇。此引以證從网貝之意也。壟孟子作龍。丁公箸讀爲隆。陸善經乃讀爲壟。謂岡壟𣃔而高者。按趙注釋爲堁𣃔而高者也。堁、塵塺也。高誘云。楚人謂塵爲堁。趙本葢作尨𣃔。尨、塵襍之皃。嚻塵不到、地勢略高之處也。古書尨龍二字多相亂。許書亦當作尨𣃔。淺人以陸善經說改爲壟耳。"
        }
    ],
    "indexes": [
        "买",
        "買"
    ]
}