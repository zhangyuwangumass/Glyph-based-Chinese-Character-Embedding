{
    "id": 5429,
    "wordhead": "𣃚",
    "explanation": "方舟也。从方亢聲。《禮》：天子造舟，諸矦維舟，大夫方舟，士特舟。",
    "volume": "08",
    "radical": "方",
    "pronunciation": "胡郎切",
    "variants": [],
    "seal_character": "昭",
    "pinyin": "hang",
    "pinyin_full": "hánɡ",
    "components": [
        "方",
        "亢"
    ],
    "xuan_note": "臣鉉等曰：今俗别作航，非是。",
    "kai_note": "",
    "duan_notes": [
        {
            "explanation": "方舟也。",
            "note": "舟字葢衍。衞風。一葦杭之。毛曰。杭、渡也。杭卽𣃚字。詩謂一葦可以爲之舟也。舟所以渡。故謂渡爲𣃚。始皇臨浙江。水波惡。乃西百二十里從狹中渡。其地因有餘杭縣。杜篤論都賦。造舟於渭。北杭涇流。章懷後漢書作北𣃚。注云。說文𣃚字在方部。今流俗不解。遂與杭字相亂者、誤也。是說誠然。然𣃚之作杭久矣。章懷偶一正之。而不能盡正也。李南傳。向度宛陵浦里。𣃚馬踠足。亦係章懷改杭爲𣃚。而地理、郡國二志餘杭縣未之或改也。𣃚亦作舫。方言曰。舟或謂之航。杭者說文或抗字。"
        },
        {
            "explanation": "从方。亢聲。",
            "note": "胡郎切。十部。"
        },
        {
            "explanation": "禮。天子造舟。諸侯維舟。大夫方舟。士特舟。",
            "note": "大雅詩傳及釋水同。李巡曰。比其舟而渡曰造舟。中央左右相維持曰維舟。倂兩船曰方舟。一舟曰特舟。孫炎曰。造舟、比舟爲梁也。維舟、連四舟也。釋水及公羊傳注此下又有庶人乘泭句。"
        }
    ],
    "indexes": [
        "𣃚"
    ]
}