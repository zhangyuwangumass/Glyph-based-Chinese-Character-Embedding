{
    "id": 6950,
    "wordhead": "河",
    "explanation": "水。出焞煌塞外昆侖山，發原注海。从水可聲。",
    "volume": "11",
    "radical": "水",
    "pronunciation": "乎哥切",
    "variants": [],
    "seal_character": "泈",
    "pinyin": "he",
    "pinyin_full": "hé",
    "components": [
        "可",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "河水。",
            "note": "各本水上無河字。由盡𠜂篆下複舉隸字。因幷不可𠜂者而𠜂之也。許君原本當作河水也三字。河(篆)者、篆文也。河水也者、其義也。此以義釋形之例。毛傳云。洽、水也。渭、水也。此繹經之例。"
        },
        {
            "explanation": "出敦煌塞外昆侖山。",
            "note": "句。"
        },
        {
            "explanation": "發原注海。",
            "note": "敦鍇作燉。鉉作焞。皆誤。今正。唐朝乃作燉煌。見元和郡縣志。前此皆作敦。酈氏書引應劭地理風俗記曰。敦、大也。煌、盛也。地理志、郡國志皆有敦煌郡。縣六首敦煌。許但云敦煌、謂郡也。明之沙州衞。今甘肅之安西州敦煌縣玉門縣皆漢郡地也。史記大宛傳曰。于寘之西、水皆西流。注西海。其東、水東流。注鹽澤。鹽澤潛行地下。其南、則河源出焉。多玉石。河（此四字當作爲積石河）注中國。鹽澤去長安可五千里。又曰。張騫死後。漢使竆河源。河源出于寘。其山多玉石。采來。天子案古圖書。名河所出山曰崑崙云。漢書西域傳曰。西域以孝武時始通本三十六國。東則接漢。阸以玉門、陽關。西則限以蔥嶺。其南山東出金城。與漢南山屬焉。其河有兩源。一出蔥嶺。一出于闐。于闐𡉈南山下。其河北流。與蔥嶺河合。東注蒲昌海。蒲昌海一名鹽澤者也。去玉門、陽關千三百餘里。（千字依水經注）廣袤三四（此字依小司馬增）百里。其水亭居。冬夏不增減。皆以爲潛行地下。南出於積石爲中國河云。地理志曰。金城郡河關縣積石山𡉈西南羌中。河水行塞外。東北入塞內。至勃海郡章武入海。過郡十六。行九千四百里。按于闐今之和闐也。班云積石山者、卽禹貢之道河積石。今甘肅西寧府西南境之大積石也。許云出敦煌塞外者、卽班志云河水行塞外也。云昆侖山者、卽馬班所云出蔥嶺于寘。天子案古圖書名其山曰崑崙也。云發原注海者、釋水文。卽志所云東北入塞內至章武入海也。史漢所云古圖書者、謂禹本紀山海經皆云河出昆侖也。馬班皆不信禹本紀山海經之言、而許云出昆侖山者、許從漢武帝所詺也。塞外之山至高大者皆可謂之昆侖。故武帝取以詺蔥嶺于闐山、而不取荒誕之說。爾雅釋水曰。江河淮濟爲四瀆。四瀆者、發源注海者也。河出崑崙虛。色白。所渠幷千七百。一川色黃。爾雅但言出崑崙虛。而絕無禹本紀、山海經荒誕之言。故許取爲說。"
        },
        {
            "explanation": "从水。可聲。",
            "note": "乎哥切。十七部。"
        }
    ],
    "indexes": [
        "河"
    ]
}