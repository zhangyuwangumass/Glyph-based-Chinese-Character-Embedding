{
    "id": 44,
    "wordhead": "祫",
    "explanation": "大合祭先祖親疏遠近也。从示、合。《周禮》曰：“三歲一祫。”",
    "volume": "01",
    "radical": "示",
    "pronunciation": "侯夾切",
    "variants": [],
    "seal_character": "为",
    "pinyin": "xia",
    "pinyin_full": "xiá",
    "components": [
        "示",
        "合"
    ],
    "xuan_note": "",
    "kai_note": "",
    "duan_notes": [
        {
            "explanation": "大合祭先祖親疏遠近也。",
            "note": "春秋文二年八月丁卯。大事于大廟。公羊傳曰。大事者何。大祫也。大祫者何。合祭也。毀廟之主陳於大祖。未毀廟之主皆升。句合食於大祖。兼上二者五年而再殷祭。鄭康成曰。魯禮三年喪畢而祫於大祖。明年春禘於羣廟。自此之後。五年而再殷祭。一祫一禘。春秋經書祫謂之大事。書禘謂之有事。商頌玄鳥、祀高宗也。鄭云。祀當爲祫。高宗崩而始合祭於契之廟。歌是詩焉。曾子問。祫祭於祖。則祝迎四廟之主。許言合祭先祖親疏遠近。正用公羊大事傳。禘之合食蓋同。而以審禘、會合分別其名。亦分別其歲有三年五年之殊。分別其時有夏秋之殊。禘卽周禮之肆獻祼追亯。祫卽周禮之饋食朝亯。夏殷有時禘、有時祫。周禮禘祫皆爲殷祭。非四時祭。毛公傳曰。諸矦夏禘則不禴。秋祫則不嘗。謂周禮諸侯禘在夏、祫在秋。則皆廢時祭。天子則不廢時祭。"
        },
        {
            "explanation": "从示合。",
            "note": "㑹意。不云合亦聲者、省文。重㑹意也。矦夾切。古音弟七部。士虞禮今文祫爲合。"
        },
        {
            "explanation": "周禮曰。三歲一祫。",
            "note": "㒳云周禮者、以別於夏殷之禮。㒳曰字皆衍文也。"
        }
    ],
    "indexes": [
        "祫"
    ]
}