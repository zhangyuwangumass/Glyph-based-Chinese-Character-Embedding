{
    "id": 1483,
    "wordhead": "讎",
    "explanation": "猶𧭭也。从言雔聲。",
    "volume": "03",
    "radical": "言",
    "pronunciation": "市流切",
    "variants": [],
    "seal_character": "呺",
    "pinyin": "chou",
    "pinyin_full": "chóu",
    "components": [
        "言",
        "雔"
    ],
    "xuan_note": "",
    "kai_note": "",
    "duan_notes": [
        {
            "explanation": "猶𧭭也。",
            "note": "心部曰。應、當也。讎者、以言對之。詩云無言不讎是也。引伸之爲物價之讎。詩賈用不讎、高祖飲酒讎數倍是也。又引伸之爲讎怨。詩不我能慉、反以我爲讎、周禮父之讎、兄弟之讎是也人部曰。仇、讎也。仇讎本皆兼善惡言之。後乃專謂怨爲讎矣。凡漢人作注云猶者皆義隔而通之。如公、穀皆云孫猶孫也。謂此子孫字同孫遁之孫。鄭風傳漂猶吹也。謂漂本訓浮。因吹而浮。故同首章之吹。凡鄭君、高誘等每言猶者皆同此。許造說文不比注經傳。故徑說字義不言猶。惟？字下云。㠭猶齊也。此因㠭之本義極巧視之。於？从㠭義隔。故通之曰猶齊。此以應釋讎甚明。不當曰猶應。葢淺人但知讎爲怨䛐。以爲不切。故加之耳。然則爾字下云麗爾猶靡麗也。此猶亦可刪與。曰此則通古今之語示人。麗爾古語。靡麗今語。魏風傳糾糾猶繚繚、摻摻猶纖纖之例也。○物價之讎後人妄易其字作售。讀承臭切。竟以改易毛詩賈用不讎。此惡俗不可從也。"
        },
        {
            "explanation": "从言。雔聲。",
            "note": "此以聲苞意。市流切。三部。"
        }
    ],
    "indexes": [
        "雠",
        "讎"
    ]
}