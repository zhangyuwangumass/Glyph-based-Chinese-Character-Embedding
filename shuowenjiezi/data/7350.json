{
    "id": 7350,
    "wordhead": "湑",
    "explanation": "莤酒也。一曰浚也。一曰露皃。从水胥聲。《詩》曰：“有酒湑我。” 又曰：“零露湑兮。”",
    "volume": "11",
    "radical": "水",
    "pronunciation": "私呂切",
    "variants": [],
    "seal_character": "湬",
    "pinyin": "xu",
    "pinyin_full": "xǔ",
    "components": [
        "胥",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "莤酒也。",
            "note": "小雅伐木云。釃酒有藇。傳曰。以筐曰釃。以藪曰湑。又云。有酒湑我。傳曰。湑、莤之也。按毛、許釃莤皆有別。酉部云。莤者、禮祭束茅加於祼圭而灌鬯酒。是爲莤。與鄭大夫甸師注合。是則毛傳湑訓以藪莤之藪。謂艸如祭之用茅也。故亦曰莤。"
        },
        {
            "explanation": "一曰浚也。",
            "note": "此亦同漉瀝、義可兩兼。湑浚雙聲。"
        },
        {
            "explanation": "一曰露皃也。",
            "note": "小雅蓼蕭云。零露湑兮。傳曰。湑湑然蕭上露皃。"
        },
        {
            "explanation": "从水。胥聲。",
            "note": "私呂切。五部。"
        }
    ],
    "indexes": [
        "湑"
    ]
}