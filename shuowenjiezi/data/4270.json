{
    "id": 4270,
    "wordhead": "旃",
    "explanation": "旗曲柄也。所以旃表士衆。从㫃丹聲。《周禮》曰：“通帛爲旃。”",
    "volume": "07",
    "radical": "㫃",
    "pronunciation": "諸延切",
    "variants": [
        {
            "wordhead": "旜",
            "explanation": "旃或从亶。",
            "seal_character": "愐"
        }
    ],
    "seal_character": "意",
    "pinyin": "zhan",
    "pinyin_full": "zhān",
    "components": [
        "亶",
        "丹"
    ],
    "xuan_note": "",
    "kai_note": "",
    "duan_notes": [
        {
            "explanation": "旗典柄也。",
            "note": "漢田蚡傳曰。前堂羅鐘𡔷。列曲旃。蘇林云。禮、大夫立曲旃。曲旃、柄上曲也。按蘇林所據禮正與周禮司常孤𨜮建旜、大司馬帥都載旜合。帥都、遂大夫也。左傳曰。昔我先君之田也。旃以招大夫。正謂大夫用旃也。庸風傳曰。干旄、大夫之旃。子虛賦。靡魚須之橈旃。張揖曰。以魚須爲柄。師古曰。橈旃卽曲旃也。"
        },
        {
            "explanation": "所㠯旃表士衆。",
            "note": "旃當爲展。以疊韵爲訓。聘禮曰。使者載旜。注云。載之者、所以表識其事也。及竟張旜誓。注云。張旜、明事在此國也。此與仲秋治兵載旜皆展表士衆之義。"
        },
        {
            "explanation": "从㫃。丹聲。",
            "note": "諸延切。十四部。叚借爲語助。如尙愼旃哉。傳曰旃、之也。"
        },
        {
            "explanation": "周禮曰。通帛爲旃。",
            "note": "司常職文。郭云。通帛謂大赤。從周正色。無飾。爾雅。因章曰旃。郭云。因絳帛之文章。不復畫之。"
        },
        {
            "explanation": "或从亶。",
            "note": "亶聲也。周禮、禮經皆如此作。"
        }
    ],
    "indexes": [
        "旃",
        "旜"
    ]
}