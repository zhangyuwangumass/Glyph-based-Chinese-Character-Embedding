{
    "id": 80,
    "wordhead": "皇",
    "explanation": "大也。从自。自，始也。始皇者，三皇，大君也。自，讀若鼻，今俗以始生子爲鼻子。",
    "volume": "01",
    "radical": "王",
    "pronunciation": "胡光切",
    "variants": [],
    "seal_character": "乥",
    "pinyin": "huang",
    "pinyin_full": "huánɡ",
    "components": [
        "王",
        "自"
    ],
    "xuan_note": "",
    "kai_note": "",
    "duan_notes": [
        {
            "explanation": "大也。",
            "note": "見詩毛傳。"
        },
        {
            "explanation": "从自王。",
            "note": "依韵㑹補王字"
        },
        {
            "explanation": "自、始也。始王者、三皇。",
            "note": "王各本譌皇。今正。先鄭注周禮云。四類三皇五帝九皇六十四民咸祀之。尚書大傳。燧人爲燧皇。伏羲爲羲皇。神農爲農皇。譙周說同。白虎通曰。三皇者何。伏羲、神農、燧人。則改燧人居第三。恐非舊也。鄭依春秋緯。伏羲、女媧、神農爲三皇。皇甫謐說同。"
        },
        {
            "explanation": "大君也。",
            "note": "始王天下、是大君也。故號之曰皇。因以爲凡大之偁（稱）。此說字形㑹意之恉。幷字義訓大之所由來也。皇本大君。因之凡大皆曰皇。假借之法準此矣。"
        },
        {
            "explanation": "自讀若鼻。",
            "note": "自下曰鼻也。則自鼻二字爲轉注。此曰自讀若鼻。言皇字所从之自讀若鼻。其音同也。"
        },
        {
            "explanation": "今俗㠯作始生子爲鼻子是。",
            "note": "楊氏雄方言曰。鼻、始也。嘼之初生謂之鼻。人之初生謂之首。許謂始生子爲鼻子。字本作鼻。今俗乃以自字爲之。徑作自子。此可知自與鼻不但義同。而且音同。相假借也。今俗、謂漢時也。鉉本無作字。誤。鍇本有。新刻𠜂之。胡光切。十部。"
        }
    ],
    "indexes": [
        "皇"
    ]
}