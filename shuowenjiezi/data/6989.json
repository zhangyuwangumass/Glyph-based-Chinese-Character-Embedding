{
    "id": 6989,
    "wordhead": "潞",
    "explanation": "冀州浸也。上黨有潞縣。从水路聲。",
    "volume": "11",
    "radical": "水",
    "pronunciation": "洛故切",
    "variants": [],
    "seal_character": "泱",
    "pinyin": "lu",
    "pinyin_full": "lù",
    "components": [
        "路",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "冀州浸也。",
            "note": "周禮職方氏曰。冀州、其浸汾、潞。鄭云。潞出歸德。此謂潞卽洛耳。按班、許皆云洛出。歸德北夷畍中。漢歸德在今甘肅慶陽府境。洛水在今陝西同州府境入河。非冀州地也。且雍州旣曰其浸洛矣。安得又爲冀浸。鄭注於雍州云。洛出懷德。冀州云潞出歸德。葢由株守地理志而未思志歸德下言其源、懷德下言其委。一水兩言。不當改洛爲潞。以屬冀州。自雍入冀。古無此水以當之。許但云冀州浸。不言何出何入。不欲強爲之說。葢此浸自周初迄漢。湮𣳚不彰。古今變遷。大類如斯。如大河故瀆。泲水枯絕。沔水不出嶓冢。皆無可疑者。班、許皆不言潞之源流。此可以正鄭注矣。闞駰曰。潞縣有潞水、爲冀州浸。卽漳水也。善長亦謂無他大川可以爲浸。惟漳水耳。此非許意也。周禮川漳、浸潞竝言。則非一物。"
        },
        {
            "explanation": "上黨有潞縣。",
            "note": "上黨郡潞縣、二志同。今山西潞安府潞城縣縣東北四十里有故潞城、漢縣葢治此。春秋宣十五年。晉師滅赤秋潞氏。以潞子嬰兒歸。前志曰。潞縣、故潞子國也。按潞國以水得名。"
        },
        {
            "explanation": "从水。路聲。",
            "note": "洛故切。五部。"
        }
    ],
    "indexes": [
        "潞"
    ]
}