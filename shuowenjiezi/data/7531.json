{
    "id": 7531,
    "wordhead": "需",
    "explanation": "𩓣也。遇雨不進，止𩓣也。从雨而聲。《易》曰：“雲上於天，需。”",
    "volume": "11",
    "radical": "雨",
    "pronunciation": "相俞切",
    "variants": [],
    "seal_character": "潀",
    "pinyin": "xu",
    "pinyin_full": "xū",
    "components": [
        "雨",
        "而"
    ],
    "xuan_note": "臣鉉等案：李陽冰據《易》“雲上於天”云：“當从天”，然諸本及前作所書皆从而，無有从天者。",
    "kai_note": "",
    "duan_notes": [
        {
            "explanation": "䇓也。",
            "note": "䇓者、待也。以㬪韵爲訓。易彖傳曰。需、須也。須卽䇓之叚借也。左傳曰。需、事之賊也。又曰。需、事之下也。皆待之義也。凡相待而成曰需。"
        },
        {
            "explanation": "遇雨不進止䇓也。从雨而。",
            "note": "遇雨不進、說从雨之意。而者、䇓之意。此字爲會意。各本作而聲者、非也。公羊傳曰。而者何。難也。穀梁傳曰。而、緩辭也。而爲遲緩之辭、故从而。而訓須。須通䇓。从而猶从䇓也。春秋經。已丑。葬我小君頃熊雨。不克葬。庚寅。日中而克葬。是从雨而之證也。相俞切。古音在四部。"
        },
        {
            "explanation": "易曰。雲上于天需。",
            "note": "易需卦象傳文。此偁易以證从雨之意。雲上于天者、雨之兆也。宋衷曰。雲上于天、需時而降雨。"
        }
    ],
    "indexes": [
        "需"
    ]
}