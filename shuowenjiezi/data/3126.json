{
    "id": 3126,
    "wordhead": "齍",
    "explanation": "黍稷在器以祀者。从皿齊聲。",
    "volume": "05",
    "radical": "皿",
    "pronunciation": "卽夷切",
    "variants": [],
    "seal_character": "尋",
    "pinyin": "zi",
    "pinyin_full": "zī",
    "components": [
        "齊",
        "皿"
    ],
    "xuan_note": "",
    "kai_note": "",
    "duan_notes": [
        {
            "explanation": "黍稷器。所㠯祀者。",
            "note": "各本作黍稷在器以祀者。則與盛義不別。今从韵會本。按周禮一書。或兼言齍盛。或單言齍、單言盛。皆言祭祀之事。他事絕不言齍盛。故許皆云以祀者。兼言齍盛。若甸師、春人、肆師、小祝是也。單言齍。若大宗伯、小宗伯、大祝是也。單言盛。若饎人、廩人是也。小宗伯逆齍注云。受饎人之盛以入。然則齍盛可互偁也。甸師注云。秶、稷也。榖者稷爲長。是以名云。肆師注云。秶、六榖也。大祝注云。秶號謂黍稷皆有名號也。春人注云。齍盛謂黍稷稻粱之屬。可盛以爲簠簋實。經文齍字、注三易爲秶。而小宗伯六齍注云。齍讀爲秶。六秶謂六榖。黍稷稻粱麥苽。此則易齍爲秶之恉。謂齍秶古今字也。考毛詩甫田作齊、亦作齍。用古文。禮記作秶盛。用今文。是則齍秶爲古今字憭然。左傳作秶盛。則用今字之始。左傳曰。絜秶豐盛。毛曰。器實曰齍。在器曰盛。鄭注周禮。齍或專訓稷。或訓黍稷稻粱。盛則皆訓在器。是則齍之與盛別者、齍謂榖也。盛謂在器也。許則云器曰齍。實之則曰盛。似與毛、鄭異。葢許主說字。其字从皿。故謂其器可盛黍稷曰齍。要之齍可盛黍稷、而因謂其所盛黍稷曰齍。凡文字故訓引伸每多如是。說經與說字不相妨也。"
        },
        {
            "explanation": "从皿。𠫼聲。",
            "note": "𠫼、禾麥吐？上平也。形聲包會意。卽夷切。十五部。"
        }
    ],
    "indexes": [
        "齍"
    ]
}