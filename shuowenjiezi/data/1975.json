{
    "id": 1975,
    "wordhead": "將",
    "explanation": "帥也。从寸，𤖕省聲。",
    "volume": "03",
    "radical": "寸",
    "pronunciation": "卽諒切",
    "variants": [],
    "seal_character": "囔",
    "pinyin": "jiang",
    "pinyin_full": "jiànɡ",
    "components": [
        "寸",
        "醬"
    ],
    "xuan_note": "",
    "kai_note": "",
    "duan_notes": [
        {
            "explanation": "帥也。",
            "note": "帥當作𧗿。行部曰。𧗿、將也。二字互訓。儀禮、周禮古文𧗿多作率。今文多作帥。毛詩率時農夫。韓詩作帥。說詳周禮漢讀考。帥者佩巾。漢人假爲率字。率亦𧗿之假也。許造說文。當是本作將𧗿也以自伸其說。經轉寫改竄而非舊矣。後人謂將帥二字去聲與平聲之將、入聲之帥別者。古無是說也。毛詩將字故訓特多。大也、送也、行也、養也、齊也、側也、願也、請也。此等或見爾雅。或不見。皆各依文爲義。亦皆就曡韵雙聲得之。如願請是一義將讀七羊反。故釋爲請也。將讀卽羊反。故皇矣傳釋爲側。釋言及楚茨傳釋爲齊。齊、徐仙民周禮音蔣細反。皆雙聲也。釋言。將、齊也。郭云謂分齊也。引詩或肆或將。此甚明畫或肆蒙或剥。言剥之乃陳於互也。或將蒙或烹。言烹之必劑量其水火及五味之宜故云齊其肉也。如是乃以祝祭于祊。詩爾雅疏皆不了。故箸之。"
        },
        {
            "explanation": "从寸。",
            "note": "必有法度而後可以主之先之。故從寸。"
        },
        {
            "explanation": "𨡓省聲。",
            "note": "卽諒切。十部。"
        }
    ],
    "indexes": [
        "将",
        "將"
    ]
}