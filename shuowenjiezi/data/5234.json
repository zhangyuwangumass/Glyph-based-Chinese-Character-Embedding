{
    "id": 5234,
    "wordhead": "褕",
    "explanation": "翟，羽飾衣。从衣俞聲。一曰直裾謂之襜褕。",
    "volume": "08",
    "radical": "衣",
    "pronunciation": "羊朱切",
    "variants": [],
    "seal_character": "敕",
    "pinyin": "yu",
    "pinyin_full": "yú",
    "components": [
        "俞",
        "衣"
    ],
    "xuan_note": "",
    "kai_note": "",
    "duan_notes": [
        {
            "explanation": "褕翟、",
            "note": "逗。二字舊刪褕字。今依毛詩補。"
        },
        {
            "explanation": "羽飾衣。",
            "note": "庸風。玼兮玼兮。其之翟也。毛傳曰。翟、揄狄、闕狄。羽飾衣也。釋文揄字又作褕。狄字又作翟。依說文則毛傳本作褕、作翟也。羽部曰。翟山雉。其衣曰褕翟、闕翟。故知爲羽飾衣也。毛、許云羽飾衣。未詳其制。內司服。褘衣、揄狄、闕狄。玉藻之記同。鄭仲師云。揄狄、闕狄畫羽飾。則釋爲畫。後鄭謂褘、揄卽爾雅之翬雉、搖雉字。狄卽翟字。翬衣搖翟皆刻繒爲之形。而采畫之。箸於衣以爲飾。因以爲名。闕翟刻而不畫。後鄭與毛異。亦與大鄭異。葢毛、許謂褘褕闕爲衣服之名。褕闕系以翟故釋爲羽飾。褕者正字。揄者叚借字也。後鄭則謂揄者叚借字。搖者正字也。許無搖雉之說。鄭不取褕字。然搖與翟、十四雉中二雉之名。經何不言搖衣。而偁搖又言翟也。其說似尚當審定矣。"
        },
        {
            "explanation": "从衣。兪聲。",
            "note": "羊朱切。古音在四部。"
        },
        {
            "explanation": "一曰直裾謂之襜褕。",
            "note": "方言。襜褕、江淮南楚謂之𧝎褣。自關而西謂之襜褕。釋名。荆州謂襌衣曰布䙱。亦曰襜褕。言其襜襜弘裕也。師古注急就篇及雋不疑傳曰。直裾襌衣也。史記索隱曰。謂非正朝衣。如婦人服也。"
        }
    ],
    "indexes": [
        "褕"
    ]
}