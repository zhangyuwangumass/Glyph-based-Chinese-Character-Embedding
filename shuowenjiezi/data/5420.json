{
    "id": 5420,
    "wordhead": "朕",
    "explanation": "我也。闕。",
    "volume": "08",
    "radical": "舟",
    "pronunciation": "直禁切",
    "variants": [],
    "seal_character": "昡",
    "pinyin": "zhen",
    "pinyin_full": "zhèn",
    "components": [],
    "xuan_note": "",
    "kai_note": "",
    "duan_notes": [
        {
            "explanation": "我也。闕。",
            "note": "此說解旣闕。而𡚶人補我也二字。未知許說字之例也。按朕在舟部。其解當曰舟縫也。从舟、灷聲。何以知爲舟縫也。考工記函人曰。視其朕。欲其直也。戴先生曰。舟之縫理曰朕。故札續之縫亦謂之朕。所以補許書之佚文也。本訓舟縫。引伸爲凡縫之偁。凡言朕兆者、謂其幾甚微。如舟之縫、如龜之{土+𢇛}也。目部瞽字下云。目但有朕也。謂目但有縫也。釋詁曰。朕、我也。此如卬吾台余之爲我、皆取其音。不取其義。趙高之於二世。乃曰天子所以貴者、但以聞聲。羣臣莫得見其面。故號曰朕。比傳朕字本義而言之。遂以亡國。凡說文字不得其理者。害必及於天下。趙高、王安石是也。云从舟灷聲者、人部𠈪字亦云灷聲。今說文雖無灷字。然論例當有之。凡勝騰滕螣黱皆以朕爲聲。則朕古音當在六部矣。今音直禁切。六部與七部合韵冣近也。"
        }
    ],
    "indexes": [
        "朕"
    ]
}