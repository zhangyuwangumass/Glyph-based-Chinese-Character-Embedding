{
    "id": 9267,
    "wordhead": "鉉",
    "explanation": "舉鼎也。《易》謂之鉉，《禮》謂之鼏。从金玄聲。",
    "volume": "14",
    "radical": "金",
    "pronunciation": "胡犬切",
    "variants": [],
    "seal_character": "盞",
    "pinyin": "xuan",
    "pinyin_full": "xuàn",
    "components": [
        "金",
        "玄"
    ],
    "xuan_note": "",
    "kai_note": "",
    "duan_notes": [
        {
            "explanation": "所㠯舉鼎也。",
            "note": "所以二字今補。汲古閣於舉鼎下增具字。今刪正。手部曰。扛、橫關對舉也。謂橫關於㒳耳。露其耑以㒳手對舉之。非是則難扛也。"
        },
        {
            "explanation": "从金。玄聲。",
            "note": "胡犬切。十二部。按易音義有古冥古螢二反。則讀同扃。"
        },
        {
            "explanation": "易謂之鉉。禮謂之𠕪。",
            "note": "𠕪音扃。與鼏音蜜、畫然二物二事。易謂之鉉者、周易鼎六五鼎黃耳金鉉、上九鼎玉鉉是也。古說皆云鉉貫於耳。顔師古獨云鉉者鼎耳、非鼎扃也。其說甚誤。易言黃耳金鉉、則耳與鉉非一物明矣。云禮謂之𠕪者、士冠禮設扃鼏。鄭注。今文扃爲鉉。古文鼏爲密。一部皆然。攷工記匠人亦作扃。許所見禮經扃作𠕪。卽鼎部所云橫關鼎耳而舉之者也。𠕪與扃皆以郊冂之冂爲聲。扃訓外閉之關。音義皆同。若鼏則訓鼎葢。古音如密。今音如𧠨。說詳鼎部。許引易、禮以博異名。猶土部堋下云禮謂之封、周官謂之窆也。凡單言禮者、皆謂禮經。今之儀禮也。據鄭則禮今文爲鉉矣。許何以鉉專系易也。許於禮經之字、古文是者則從古文。今文是者則從今文。此從古文作𠕪。故曰禮謂之𠕪也。如士喪禮今文銘皆爲名。從今文。故不錄銘字。聘禮、士喪禮今文赴作訃。從古文。故言部不錄訃字。士虞、少牢、特牲古文酳皆作𨟴。許从古文。故酉部不錄酳字。旣夕禮今文窆爲封。從今文。則以窆專系周官也。"
        }
    ],
    "indexes": [
        "铉",
        "鉉"
    ]
}