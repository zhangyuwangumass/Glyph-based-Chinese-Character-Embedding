{
    "id": 4959,
    "wordhead": "份",
    "explanation": "文質僣也。从人分聲。《論語》曰：“文質份份。”",
    "volume": "08",
    "radical": "人",
    "pronunciation": "府巾切",
    "variants": [
        {
            "wordhead": "彬",
            "explanation": "古文份从彡、林。林者，从焚省聲。",
            "seal_character": "搴"
        }
    ],
    "seal_character": "搳",
    "pinyin": "bin",
    "pinyin_full": "bīn",
    "components": [
        "人",
        "林",
        "分",
        "彡"
    ],
    "xuan_note": "臣鉉等曰：今俗作斌，非是。",
    "kai_note": "",
    "duan_notes": [
        {
            "explanation": "文質僃也。",
            "note": "僃當作𤰈。許訓𤰈曰具。訓僃曰愼。說解內字多自亂其例。葢許時所用固與古不同。許以後人又多竄改。二者皆有之矣。論語雍也篇。文質彬彬。然後君子。包咸注曰。彬彬、文質相襍之皃也。鄭注曰。彬彬、襍半皃也。按古謂集爲襍。集、聚也。"
        },
        {
            "explanation": "从人。分聲。",
            "note": "府巾切。古音在十三部。"
        },
        {
            "explanation": "古文份。",
            "note": "今論語作彬。古文也。"
        },
        {
            "explanation": "从彡林。",
            "note": "彡者、毛飾畫文也。飾畫者、拭而畫之也。从彡、與彫彰同意。"
        },
        {
            "explanation": "林者、从焚省聲。",
            "note": "猶彫从彡、周聲也。按彬份字古或借豳字爲之。如上林之玢豳文鱗是也。或借邠字爲之。如太玄斐如邠如是也。俗份作斌。取文武相半意。潘岳藉田賦之頒斌。卽上林賦之玢豳。"
        }
    ],
    "indexes": [
        "份",
        "彬",
        "斌"
    ]
}
