{
    "id": 7102,
    "wordhead": "𣶃",
    "explanation": "水朝宗于海。从水，朝省。",
    "volume": "11",
    "radical": "水",
    "pronunciation": "直遙切",
    "variants": [],
    "seal_character": "浣",
    "pinyin": "chao",
    "pinyin_full": "cháo",
    "components": [
        "水",
        "朝"
    ],
    "xuan_note": "臣鉉等曰：隸書不省。",
    "kai_note": "",
    "duan_notes": [
        {
            "explanation": "水朝宗于海也.",
            "note": "禹貢。荆州、江漢朝宗于海。鄭以周禮春見曰朝。夏見曰宗釋之。古說則謂潮也。論衡書虛篇辨子胥驅水爲濤事曰。天地之性。上古有之。經江漢朝宗于海。唐虞之前也。又曰濤之起也。隨月盛衰。小大、滿損不齊同。虞翻注易習坎有孚曰。水行往來。朝宗于海。不失其時。如月行天。注行險而不失其信曰。水性有常。消息與月相應。皆與許說合。朝宗于海者、謂彼此相迎受。洚水之時。江漢不順軌。不與海通。海𣶃不上。至禹治之。江漢始與海通。於楊州曰。三江旣入。謂江漢之入海也。於荆州曰。江漢朝宗于海。謂海𣶃上達、直至荆州也。江漢之水下赴。海𣶃上迎。呼吸相通。恩禮相受。二州之文相爲表裏。古說如是。朝宗于海、謂海水來朝見尊禮也。"
        },
        {
            "explanation": "从水。朝省。",
            "note": "會意。隸不省。直遙切。二部。按說文無濤篆。葢濤卽𣶃之異體。濤古當音稠。𣶃者、𦩻聲。卽舟聲。文選注引倉頡篇濤、大波也。葢𣶃者古文、濤者秦字。枚乘七發觀濤卽爲觀𣶃。"
        }
    ],
    "indexes": [
        "𣶃"
    ]
}