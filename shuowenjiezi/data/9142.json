{
    "id": 9142,
    "wordhead": "畷",
    "explanation": "兩陌閒道也，廣六尺。从田叕聲。",
    "volume": "13",
    "radical": "田",
    "pronunciation": "陟劣切",
    "variants": [],
    "seal_character": "癒",
    "pinyin": "zhui",
    "pinyin_full": "zhuì",
    "components": [
        "田",
        "叕"
    ],
    "xuan_note": "",
    "kai_note": "",
    "duan_notes": [
        {
            "explanation": "㒳百閒道也。",
            "note": "百者、百夫洫上之涂也。兩百夫之閒而有洫。洫上有涂。兩千夫之閒而有澮。澮上有道。所謂阡也。洫橫則澮縱。涂橫則道縱。故道在中縱。而左右各十涂皆橫。是謂兩陌閒道。是之謂畷。郊特牲。饗農及郵表畷。注云。郵表畷、謂田畯所以督約百姓於井閒之處。引詩爲下國畷郵。按畷之言綴也。眾涂所綴也。於此爲田畯督約百姓之處。若街彈室者然。曰郵表畷。"
        },
        {
            "explanation": "百廣六尺。",
            "note": "百字各本無。今補。所以知必有百者、鄭注周禮云。徑容牛馬。畛容大車。涂容乗車一軌。道容二軌。路容三軌。軌者、徹也。攷工記曰。徹廣六尺。涂容一軌、是陌容六尺也。道容二軌、是阡容丈二尺也。許衹言陌之廣。使徑畛道路之廣皆可意知。"
        },
        {
            "explanation": "从田。叕聲。",
            "note": "陟劣切。十五部。"
        }
    ],
    "indexes": [
        "畷"
    ]
}