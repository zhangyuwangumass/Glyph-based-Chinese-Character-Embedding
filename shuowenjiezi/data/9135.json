{
    "id": 9135,
    "wordhead": "甸",
    "explanation": "天子五百里地。从田，包省。",
    "volume": "13",
    "radical": "田",
    "pronunciation": "堂練切",
    "variants": [],
    "seal_character": "癋",
    "pinyin": "dian",
    "pinyin_full": "diàn",
    "components": [
        "包",
        "田"
    ],
    "xuan_note": "",
    "kai_note": "",
    "duan_notes": [
        {
            "explanation": "天子五百里內田。",
            "note": "禹貢。五百里甸服。周語曰。先王之制。邦內甸服。韋注云。邦內、謂天子畿內千里之地。商頌曰。邦畿千里。惟民所止。王制曰。千里之內曰甸。京邑在其中央。故夏書曰。五百里甸服。則古今同矣。甸、王田也。服、服其職業也。自商以前、邦畿內爲甸服。武王克殷。周公致大平。因禹所弼除甸內。更制天下爲九服。千里之內謂之王畿。王畿之外曰侯服。侯服之外曰甸服。祭謀父諫穆王稱先王之制。猶以王畿爲甸服者。甸古名。世俗所習也。故周襄王謂晉文公曰。昔我先王之有天下也、規方千里以爲甸服是也。周禮亦以蠻服爲要服。足以相況也。按周制王畿千里。不在九服。而亦未嘗不從古曰甸服也。若小司徒九夫爲井。四井爲邑。四邑爲丘。四丘爲甸。鄭云。甸之言乘也。讀如維禹敶之之敶。別一義。毛詩。維禹甸之。傳曰。甸、治也。"
        },
        {
            "explanation": "从勹田。",
            "note": "各本作从田、包省。小徐作包省聲。今正。勹、裹也。布交切。甸之外九服重重勹之。故从勹田。堂練切。十二部。"
        }
    ],
    "indexes": [
        "甸"
    ]
}