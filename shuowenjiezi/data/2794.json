{
    "id": 2794,
    "wordhead": "刺",
    "explanation": "君殺大夫曰刺。刺，直傷也。从刀从朿，朿亦聲。",
    "volume": "04",
    "radical": "刀",
    "pronunciation": "七賜切",
    "variants": [],
    "seal_character": "媅",
    "pinyin": "ci",
    "pinyin_full": "cì",
    "components": [
        "朿",
        "刀"
    ],
    "xuan_note": "",
    "kai_note": "",
    "duan_notes": [
        {
            "explanation": "君殺大夫曰刺。刺、直傷也。",
            "note": "刺篆疑非舊次。刺、直傷也。當爲正義。君殺大夫曰刺。當爲別一義。辭之先後今又倒亂矣。上文剽砭刺也、刲刺也皆直傷之義。然則刺篆當廁剽刲二篆下。禮經云刺草、大雅之刺訓責、史稱刺六經作王制、官稱刺史、鏚黹曰刺繡、用㰏曰刺船、盜取國家密事爲刺探尚書事皆其引伸之義也。一曰君殺大夫曰刺者、春秋僖二十八年。公子買戍衞。不卒戍。刺之。成十六年。刺公子偃。公羊傳曰。刺之者何。殺之也。内諱殺大夫。謂之刺之也。考諸周禮司刺。掌三刺之法。壹刺曰訊羣臣。再刺曰訊羣吏。三刺曰訊萬民。注。刺、殺也。訊而有罪則殺之。然則春秋於他國書殺其大夫。於魯國則兩書刺。諱魯之專殺而謂之刺。謂其當罪合於周禮。公羊内諱之說是矣。此云君殺大夫曰刺。春秋於他國不云爾也。"
        },
        {
            "explanation": "从刀朿。朿亦聲。",
            "note": "七賜切。十六部。按又七迹切。古不分去入。"
        }
    ],
    "indexes": [
        "刺"
    ]
}