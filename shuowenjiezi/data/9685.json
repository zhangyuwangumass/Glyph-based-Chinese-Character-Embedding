{
    "id": 9685,
    "wordhead": "离",
    "explanation": "山神，獸也。从禽頭，从厹从屮。歐陽喬說：离，猛獸也。",
    "volume": "14",
    "radical": "禸",
    "pronunciation": "呂支切",
    "variants": [],
    "seal_character": "碥",
    "pinyin": "li",
    "pinyin_full": "chī",
    "components": [
        "屮",
        "凶",
        "厹"
    ],
    "xuan_note": "臣鉉等曰：从屮，義無所取，疑象形。",
    "kai_note": "",
    "duan_notes": [
        {
            "explanation": "山神也。",
            "note": "也字今補。"
        },
        {
            "explanation": "獸形。",
            "note": "形各本作也。今正。左傳。螭魅罔兩。杜注。螭、山神。獸形。周禮。地示物魅。正義引服䖍左傳注螭、山神。獸形。上林賦。蛟龍赤螭。如淳注曰。螭、山神也。獸形。按山神之字本不从虫。从虫者、乃許所謂若龍而黃者也。今左傳作螭魅、乃俗寫之譌。東京賦作魑、亦是俗字。徐鉉於鬼部增魑字。誤矣。薛綜二京解云。魑魅、山澤之神也。與許、服說同。本是山神而形如獸。故其字从厹。若今本作神獸、則大誤矣。"
        },
        {
            "explanation": "从禽頭。",
            "note": "謂凶也。"
        },
        {
            "explanation": "从厹。",
            "note": "獸形則頭足皆獸矣。"
        },
        {
            "explanation": "从屮。",
            "note": "从屮、若巂字之首。像其冠耳。竊謂當从山。从山者、謂其爲山神也。音丑知切。古音在十七部。大徐吕支切。"
        },
        {
            "explanation": "歐陽喬說。离、猛獸也。",
            "note": "此別一義。西都賦。拕熊螭。李注引歐陽尙書說曰。螭、猛獸也。漢書儒林傳。歐陽事伏生。世世相傳。至會孫高字子陽。傳孫地餘。地餘子政。由是尙書世有歐陽氏學。藝文志。歐陽章句三十一卷。許云歐陽喬者、葢卽高。古喬高通用。許作离、李善作螭者、俗亂之也。此葢說今文坶誓。史記作如豺如離、可證。离離古通用。周禮正義引服氏左傳注螭、山神。獸形。或曰如虎而噉虎。二說並列。正同許氏。若俗本說文前說改爲山神獸也。則與後說不別矣。"
        }
    ],
    "indexes": [
        "离"
    ]
}