{
    "id": 6550,
    "wordhead": "炙",
    "explanation": "炮肉也。从肉在火上。凡炙之屬皆从炙。",
    "volume": "10",
    "radical": "炙",
    "pronunciation": "之石切",
    "variants": [
        {
            "wordhead": "𤐬",
            "explanation": "籒文。",
            "seal_character": "欐"
        }
    ],
    "seal_character": "欏",
    "pinyin": "zhi",
    "pinyin_full": "zhì",
    "components": [
        "肉",
        "火",
        "炙"
    ],
    "xuan_note": "",
    "kai_note": "",
    "duan_notes": [
        {
            "explanation": "炙肉也。",
            "note": "炙肉各本作炮肉。今依楚茨傳正。小雅楚茨傳曰。炙、炙肉也。瓠葉傳曰。炕火曰炙。正義云。炕、舉也。謂以物貫之而舉於火上以炙之。按炕者俗字。古當作抗。手部曰。抗扞也。方言曰抗縣也。是也。瓠葉言炮、言燔、言炙。傳云。毛曰炮。加火曰燔。抗火曰炙。燔炙不必毛也。抗火不同加火之逼近也。此毛意也。箋云。凡治兔之首宜。鮮者毛炮之。柔者炙之。乾者燔之。此申毛意也。然則鳧鷖、楚茨、行葦燔炙並言。皆必異義。生民傳曰。傅火曰燔。貫之加於火曰烈。貫之加於火、卽抗火也。生民之烈、卽炙也。禮運注曰。炮、裹燒之也。燔加於火上也。炙、貫之火上也。三者正與瓠葉傳相合。然則炙與炮之別異又可知矣。許宗毛義。故炙下云炙肉也。用楚茨傳爲文。卽瓠葉傳之抗火曰炙也。不用瓠葉而用楚茨者、其字从肉。故取炙肉之文也。火部曰熹炙也、炮毛炙肉也、𤇯炮炙也、𤎯置魚筒中炙也皆是。其引申之義爲逼近熏炙。如桑柔傳曰赫、炙也是。"
        },
        {
            "explanation": "从肉在火上。",
            "note": "有丳貫之加火上也。此可以得抗火之意。之石切。古音在五部。○炙讀去聲則之夜切。一義一字耳。或乃別其義倂異其形。長孫訥言曰。差之一畫。詎惟千里。見炙从肉。莫問厥由。輒意形聲固當从夕。及其晤矣。彼乃乖斯。若靡馮焉。他皆倣此。據此知小徐本火部有{夕+火[上下]}字。云炙也。从火、夕聲。葢唐以前或用羼入許書。"
        },
        {
            "explanation": "籒文。",
            "note": "徐鍇曰。今東京文有此字。豈謂東京賦與。今文𨕖東京賦作燔炙。"
        }
    ],
    "indexes": [
        "炙",
        "𤐬"
    ]
}