{
    "id": 6828,
    "wordhead": "慊",
    "explanation": "疑也。从心兼聲。",
    "volume": "10",
    "radical": "心",
    "pronunciation": "戶兼切",
    "variants": [],
    "seal_character": "汅",
    "pinyin": "xian",
    "pinyin_full": "xián",
    "components": [
        "兼",
        "心"
    ],
    "xuan_note": "",
    "kai_note": "",
    "duan_notes": [
        {
            "explanation": "疑也。",
            "note": "疑者、惑也。故下文受之以惑。今字多作嫌。按女部嫌者、不平於心也。一曰疑也。不平於心爲嫌之正義。則嫌疑字作慊爲正。今則嫌行而慊廢。且用慊爲歉。非是。又或用慊爲㥦。尤非是。大學。此之謂自謙。注曰。謙讀爲慊。慊之言猒也。凡云之言者、皆就字之本音本義而轉之。猒足、非慊之本義也。至若鄭本周易爲其慊於陽。故偁龍焉。鄭注云。慊讀爲羣公溓之溓。古書篆作立心與水相近。讀者失之。故作慊。溓、襍也。陰謂此上六也。陽謂今消息用事乾也。上六爲蛇。得乾氣襍似龍。此鄭注則易慊爲溓。皆不用字之本義也。"
        },
        {
            "explanation": "从心。兼聲。",
            "note": "戸兼切。七部。"
        }
    ],
    "indexes": [
        "慊"
    ]
}