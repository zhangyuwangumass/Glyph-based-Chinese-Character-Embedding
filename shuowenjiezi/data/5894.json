{
    "id": 5894,
    "wordhead": "廱",
    "explanation": "天子饗飲辟廱。从广雝聲。",
    "volume": "09",
    "radical": "广",
    "pronunciation": "於容切",
    "variants": [],
    "seal_character": "栵",
    "pinyin": "yong",
    "pinyin_full": "yōnɡ",
    "components": [
        "雝",
        "广"
    ],
    "xuan_note": "",
    "kai_note": "",
    "duan_notes": [
        {
            "explanation": "天子饗㱃辟廱。",
            "note": "饗飲謂鄉飲酒也。食部曰。饗者、鄉人飲酒也。辟廱者、天子之學也。在郊。禮記文王世子曰。凡大合樂。必遂養老。天子視學。設三老五更羣老之席位焉。注云。以鄉飲酒禮言之。席位之處。則三老如賔、五更如介、羣老如衆賔必也。又云遂養老者、用大合樂之明日也。鄉飲酒、鄉射之禮明日乃息。司正徵唯所欲。以告於先生君子可也。是養老之象類。是則天子養老之禮、卽鄉飲酒之禮。水部泮下曰。諸侯鄉射之宫。鄉謂鄉飲酒。射謂鄉射。魯頌泮宫箋云。在泮飲酒者、徵先生君子與之行飲酒之禮。而因以謀事也。永錫難老者、長賜之冣壽考。如王制所云。八十月告存。九十日有秩也。是則天子諸侯養老、皆用鄉飲酒禮。韓詩說。辟廱、所以敎天下。春射秋饗。尊事三老五更。許但云饗飲者、舉鄉飲以該鄉射也。大雅曰。於樂辟廱。毛傳曰。辟廱、水旋丘如璧以節觀者也。魯頌傳曰。天子辟廱。諸侯泮宮。五經異義。公羊說。天子三。諸侯二。天子有靈臺以觀天文。有時臺以觀四時施化。有囿臺觀鳥獸魚鼈。諸侯當有時臺、囿臺。諸侯卑、不得觀天文。無靈臺。皆在國之東南二十五里。東南少陽用事。萬物著見。用二十五里者、吉行五十里。朝行暮反也。韓詩說。辟雝者、天子之學。圓如璧。壅之以水。示圓言辟。取辟有德。不言辟水言辟雝者、取其廱和也。所以敎天下。春射秋饗。尊事三老五更。在南方七里之內。立明堂於中。五經之文所藏處。葢以茅草。取其潔淸也。左氏說。天子靈臺在太廟之中。壅之靈沼。謂之辟廱。諸侯有觀臺亦在廟中。皆以望嘉祥也。毛詩說。靈臺下足以監視。靈者、精也。神之精明稱靈。故稱臺曰靈臺。稱囿曰靈囿。沼曰靈沼。謹按公羊傳、左氏說皆無明文。說各無以正之。玄之聞也。禮記王制。天子命之敎。然後爲學。在公宮之左。大學在郊。天子曰辟廱。諸侯曰泮宮。天子將出征。受命於祖。受成於學。出征執有罪。反。釋奠於學。以訊馘告。然則太學卽辟廱也。詩頌泮水云。旣作泮宮。淮夷攸服。矯矯虎臣。在泮獻馘。淑問如皋陶。在泮獻囚。此復與辟廱同義之證也。大雅靈臺一篇之詩。有靈臺、有靈囿、有靈詔、有辟廱。其如是也。則辟廱及三靈皆同處在郊矣。囿也、沼也同言靈。於臺下爲囿爲沼。可知小學在公宮之左。大學在西郊。王者相變之宜。衆家之說各不昭晢。當然於郊差近之耳。在廟則遠矣。王制與詩。其言察察。亦足以明之矣。"
        },
        {
            "explanation": "从广。雝聲。",
            "note": "於容切。九部。"
        }
    ],
    "indexes": [
        "廱"
    ]
}