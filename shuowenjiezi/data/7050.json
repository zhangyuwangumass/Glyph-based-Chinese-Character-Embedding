{
    "id": 7050,
    "wordhead": "濰",
    "explanation": "水。出琅邪箕屋山，東入海。徐州浸。《夏書》曰：“濰、淄其道。”从水維聲。",
    "volume": "11",
    "radical": "水",
    "pronunciation": "以追切",
    "variants": [],
    "seal_character": "洯",
    "pinyin": "wei",
    "pinyin_full": "wéi",
    "components": [
        "水",
        "維"
    ],
    "xuan_note": "",
    "kai_note": "",
    "duan_notes": [
        {
            "explanation": "濰水。出琅邪箕屋山。東入海。",
            "note": "琅邪郡箕、見前志。故城當在今山東沂州府莒州境。前志箕下云。禹貢維水、北至都昌入海。過郡三。行五百二十里。兖州？也。水經曰。濰水、出琅邪箕縣濰山。東北過東武縣西。又北過平昌縣東。又北過高密縣西。又北過淳于縣東。又東北過都昌縣東。又東北入於海。按屋山在今莒州西北九十里。水經注曰。濰山屋山及淮南子云出覆舟山、實一山也。今濰水出莒州西東北箕屋山。東南流、入靑州府諸城縣畍。逕萊州府高密縣畍。又北逕安邱縣東。又北流、入萊州府昌邑縣畍。又東北入海。曰淮河口。與古水道合。漢都昌城在今昌邑縣西。"
        },
        {
            "explanation": "徐州浸。",
            "note": "徐當作兖。職方氏。河東曰兖州。其浸盧維。鄭云。盧維當爲雷雍。班志則云維、兖州浸。不改字也。許云兖州浸亦同。"
        },
        {
            "explanation": "夏書曰。濰湽其道。",
            "note": "許水部無湽字。此湽葢俗加水旁耳。周禮作葘。漢志作？。古字也。濰？其道。禹貢靑州文。"
        },
        {
            "explanation": "从水。維聲。",
            "note": "以追切。十五部。按地理志述禹貢作維。今版本作惟、誤。琅邪箕下云。禹貢維水。蒙上文言也。其靈門下、横下、折泉下皆作淮。則轉寫之誤。葢班从今文尙書作維。許从古文尙書作濰。左傳襄十八年作維。音義曰。本又作濰。今山東土語與淮同音。故竟作淮字。"
        }
    ],
    "indexes": [
        "潍",
        "濰"
    ]
}