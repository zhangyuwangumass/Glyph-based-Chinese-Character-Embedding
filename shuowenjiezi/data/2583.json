{
    "id": 2583,
    "wordhead": "䯤",
    "explanation": "骨擿之可會髮者。从骨會聲。《詩》曰：“䯤弁如星。”",
    "volume": "04",
    "radical": "骨",
    "pronunciation": "古外切",
    "variants": [],
    "seal_character": "妒",
    "pinyin": "kuai",
    "pinyin_full": "kuài",
    "components": [
        "會",
        "骨"
    ],
    "xuan_note": "",
    "kai_note": "",
    "duan_notes": [
        {
            "explanation": "骨擿之可會髮者。",
            "note": "䯤㑹曡韵。鄘風。象之揥也。毛曰。揥所以摘髮。摘本又作擿。䯤所以㑹髮、與揥所以擿髮訓釋正同。䯤與揥一物而少異。釋名曰。揥、摘也。所以摘髮也。導所以導擽𩯭髮、使入巾幘之裏也。或曰擽𩯭以事名之也。然則揥一名擿。鄘風所云也。導一名撩𩯭。漢魏巳後多云玉導、簪導。今人之抿簪。詩、禮之䯤也。周禮弁師。㑹五采玉琪。注曰。故書㑹作䯤。先鄭云。讀如馬㑹之㑹。謂以五采束髮也。士喪禮。檜用組。乃筓。檜讀與䯤同。書之異耳。說曰。以組束髮。乃箸筓。謂之檜。沛國人謂反紒爲䯤。按先鄭說云爾者、葢由㑹髮之器謂之䯤。因之束髮謂之䯤。與儀禮之檜同。今士喪禮字作鬠。注云。古文鬠皆爲括。骨擿猶象揥也。必云骨者、爲其字從骨。䯤者、獸骨之成器者也。故廁於末。"
        },
        {
            "explanation": "从骨。㑹聲。",
            "note": "形聲包㑹意也。古外切。十五部。"
        },
        {
            "explanation": "詩曰。䯤弁如星。",
            "note": "衛風文。今作㑹弁。毛傳曰。弁、皮弁。所以㑹髮。按此傳極可疑。葢淺人改竄也。皮弁者、諸矦所以視朔及與諸矦相朝聘。非爲㑹髮之用也。云所以會髮。殊不辭矣。說文多沿毛傳。其云可㑹髮者、必本毛傳此文。葢毛詩本作䯤弁。傳本云䯤所以㑹髮。弁、皮弁。正同周禮故書皮弁䯤五采。謂先束髮而後戴弁。其光耀如星也。自鄭箋毛詩乃易䯤爲㑹。釋爲弁之縫中。與注周禮從今書不從故書正同。後人據箋改傳。致有此不通耳。毛、許、先鄭說詩禮皆與後鄭不同。其義則後鄭爲長。"
        }
    ],
    "indexes": [
        "䯤"
    ]
}