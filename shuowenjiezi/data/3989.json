{
    "id": 3989,
    "wordhead": "都",
    "explanation": "有先君之舊宗廟曰都。从邑者聲。周禮：距國五百里爲都。",
    "volume": "06",
    "radical": "邑",
    "pronunciation": "當孤切",
    "variants": [],
    "seal_character": "忨",
    "pinyin": "du",
    "pinyin_full": "dū",
    "components": [
        "者",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "有先君之舊宗廟曰都。",
            "note": "左傳曰。凡邑有宗廟先君之主曰都、無曰邑。周禮大司徒注曰。都鄙者、王子弟公卿大夫采地。其畍曰都。鄙、所居也。載師注曰。家邑、大夫之采地。小都、卿之采地。大都、公之采地。王子弟所食邑也。大宰八則注曰。都鄙、公卿大夫之采邑。王子弟所食邑。周召毛耼畢原之屬在畿內者。祭祀者其先君社稷五祀。按據杜氏釋例。大曰都。小曰邑。雖小而有宗廟先君之主曰都。尊其所居而大之也。又按左氏言有宗廟先君之主曰都。許改云有先君之舊宗廟。則必如晉之曲沃故絳而後可偁都。恐非左氏意也。左氏與周官合。"
        },
        {
            "explanation": "从邑。者聲。",
            "note": "當孤切。五部。"
        },
        {
            "explanation": "周禮。歫國五百里爲都。",
            "note": "此周禮說也。周禮載師注引司馬法曰。王國百里爲郊。二百里爲州。三百里爲野。四百里爲縣。五百里爲都。大宰注曰。邦中、在城郭者。四郊、去國百里。邦甸、二百里。家削、三百里。邦縣、四百里。邦都、五百里。"
        }
    ],
    "indexes": [
        "都"
    ]
}