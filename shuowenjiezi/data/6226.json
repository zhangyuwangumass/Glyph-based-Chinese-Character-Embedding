{
    "id": 6226,
    "wordhead": "𢊁",
    "explanation": "解𢊁，獸也，似山牛，一角。古者決訟，令觸不直。象形，从豸省。凡𢊁之屬皆从𢊁。",
    "volume": "10",
    "radical": "𢊁",
    "pronunciation": "宅買切",
    "variants": [],
    "seal_character": "榥",
    "pinyin": "zhi",
    "pinyin_full": "zhì",
    "components": [
        "廌"
    ],
    "xuan_note": "",
    "kai_note": "",
    "duan_notes": [
        {
            "explanation": "解𢊁獸也。",
            "note": "四字一句。"
        },
        {
            "explanation": "佀牛。一角。",
            "note": "各本皆作似山牛。今刪正。玉篇、廣韵及大平御覽所引皆無山也。"
        },
        {
            "explanation": "古者決訟、令觸不直者。",
            "note": "下者字依玉篇補。神異經曰。東北荒中有獸。見人鬥則觸不直。聞人論則咋不正。名曰獬豸。論衡曰。獬豸者、一角之羊。性識有罪。臯陶治獄。有罪者令羊觸之。按古有此神獸。非必臯陶賴之聽獄也。廣韵曰。字林、字樣作解𢊁。廣雅作𧳊𧳋。陸作獬豸。陸謂陸法言切韵也。𢊁與解曡韵。與豸同音通用。𢊁能止不直。故古訓爲解。左傳宣十七年。庶有𢊁乎。杜注。𢊁、解也。釋文本作𢊁。正義本作豸。陸云。𢊁解之訓見方言。孔云。豸、解也。方言文。今方言卷十二瘛、解也。瘛必𢊁之誤字。旣誤後乃反以胡計耳。左釋文大書𢊁字。俗改爲鳩。莫能諟正。"
        },
        {
            "explanation": "象形。",
            "note": "謂象其頭角也。"
        },
        {
            "explanation": "从豸省。",
            "note": "此下當有豸亦聲。宅買切。十六部。"
        }
    ],
    "indexes": [
        "𢊁"
    ]
}