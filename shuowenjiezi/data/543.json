{
    "id": 543,
    "wordhead": "苗",
    "explanation": "艸生於田者。从艸从田。",
    "volume": "01",
    "radical": "艸",
    "pronunciation": "武鑣切",
    "variants": [],
    "seal_character": "偞",
    "pinyin": "miao",
    "pinyin_full": "miáo",
    "components": [
        "艸",
        "田"
    ],
    "xuan_note": "",
    "kai_note": "",
    "duan_notes": [
        {
            "explanation": "艸生於田者。从艸田。",
            "note": "武鑣切。二部。按苗之故訓禾也。禾者、今之小米。詩。誕降嘉穀。維秬維秠。維虋維芑。爾雅、毛傳、說文皆曰虋、赤苗。芑、白苗。魏風。無食我苗。毛曰。苗、嘉榖也。此本生民詩。首章言黍。二章言麥。三章則言禾。春秋經莊七年。秋、大水。無麥苗。卄八年。冬、大無麥禾。麥苗卽麥禾。秋言苗。冬言禾。何休曰。苗者、禾也。生曰苗。秀曰禾。倉頡篇曰。苗者、禾之未秀者也。孔子曰。惡莠恐其亂苗。魏文矦曰。幽莠似禾。明禾與苗同物。苗本禾未秀之名。因以爲凡艸木初生之名。詩言稷之苗。稷之穗、稷之實、是也。說文立文當以苗字次虋字之前。云禾也。嘉榖也。則虋爲赤苗。籒文芑爲白苗。言之有序。艸生於田。皮傅字形爲說而已。○古或假苗爲茅。如士相見禮古文艸茅作艸苗。洛陽伽藍記所云魏時苗茨之碑、實卽茅茨。取堯舜茅茨不翦也。"
        }
    ],
    "indexes": [
        "苗"
    ]
}