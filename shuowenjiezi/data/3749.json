{
    "id": 3749,
    "wordhead": "柷",
    "explanation": "樂，木空也。所以止音爲節。从木，祝省聲。",
    "volume": "06",
    "radical": "木",
    "pronunciation": "昌六切",
    "variants": [],
    "seal_character": "廡",
    "pinyin": "zhu",
    "pinyin_full": "zhù",
    "components": [
        "木",
        "祝"
    ],
    "xuan_note": "",
    "kai_note": "",
    "duan_notes": [
        {
            "explanation": "樂木椌也。",
            "note": "樂上當有柷字。椌各本作空。誤。周頌毛傳曰。柷、木椌也。圉楬也。許所本也。今更正。"
        },
        {
            "explanation": "所㠯止音爲節。",
            "note": "按鉉本此六字大誤。柷以始樂、非以止音也。鍇本此篆已佚。而見韵會者亦譌舛不可讀。今按當作以止作音爲柷。釋樂曰。所以𡔷柷謂之止。葢椌之言空也。自其如桼桶言之也。柷之言觸也。自其椎柄之撞言之也。皋陶謨。合止柷敔。鄭注云。柷狀如桼桶而有椎。合之者、投椎其中而撞之。爾雅郭注云。柷如桼桶。方二尺四寸。風俗通廣雅云三尺五寸深一尺八寸。風俗通云尺五寸中有椎柄。連底挏之。令左右擊。止者、其椎名。劉熈云。柷、祝也。故訓祝爲始。以作樂也。"
        },
        {
            "explanation": "從木。祝省聲。",
            "note": "昌六切。三部。"
        }
    ],
    "indexes": [
        "柷"
    ]
}