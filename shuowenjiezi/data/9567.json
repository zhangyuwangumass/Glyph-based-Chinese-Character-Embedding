{
    "id": 9567,
    "wordhead": "𠂤",
    "explanation": "小𨸏也。象形。凡𠂤之屬皆从𠂤。",
    "volume": "14",
    "radical": "𠂤",
    "pronunciation": "都回切",
    "variants": [],
    "seal_character": "砠",
    "pinyin": "dui",
    "pinyin_full": "duī",
    "components": [],
    "xuan_note": "臣鉉等曰：今俗作堆。",
    "kai_note": "",
    "duan_notes": [
        {
            "explanation": "小𨸏也。",
            "note": "小𨸏、𨸏之小者也。廣雅本之。曰。𠂤、細阜也。今譌舛不可讀矣。小𨸏曰𠂤。國語叚借魁字爲之。周語。夫高山而蕩以爲魁陵糞土。賈逵、韋昭皆曰。小阜曰魁。卽許之𠂤也。賈逵注見海賦。其字俗作堆。堆行而𠂤廢矣。氏下云。山岸脅之堆、旁箸欲落𡐦者曰氏。小徐作堆。大徐則刪之。士冠禮注。追猶堆也。是追卽𠂤之叚借字。李善注七發曰。追古堆字。詩。追琢其章。追亦同𠂤。葢古治金玉突起者爲𠂤。穿穴者爲琢。𠂤語之轉爲敦。如爾雅之敦丘。俗作墩。詩。敦彼獨宿。傳以敦敦然釋之。皆是也。"
        },
        {
            "explanation": "象形。",
            "note": "象小於𨸏。故𨸏三成、𠂤二成。都回切。十五部。"
        }
    ],
    "indexes": [
        "𠂤"
    ]
}