{
    "id": 5104,
    "wordhead": "佻",
    "explanation": "愉也。从人兆聲。《詩》曰：“視民不佻。”",
    "volume": "08",
    "radical": "人",
    "pronunciation": "土彫切",
    "variants": [],
    "seal_character": "擈",
    "pinyin": "tiao",
    "pinyin_full": "tiāo",
    "components": [
        "人",
        "兆"
    ],
    "xuan_note": "",
    "kai_note": "",
    "duan_notes": [
        {
            "explanation": "愉也。",
            "note": "古本皆作愉。汲古閣作偷。誤也。心部曰。愉、薄也。小雅鹿鳴曰。視民不恌。許所據作佻。是。毛傳曰。恌、愉也。按釋言。佻、偷也。偷者愉之俗字。今人曰偷薄、曰偷盜皆从人作偷。他侯切。而愉字訓爲愉悅。羊朱切。此今義今音今形。非古義古音古形也。古無从人之偷。愉訓薄。音他矦切。愉愉者、和氣之薄發於色也。盜者、澆薄之至也。偷盜字古只作愉也。凡古字之末流䤨析。類如是矣。周禮曰。以俗敎安。則民不愉。注曰。愉謂朝不謀夕。服注左傳禮民不佻云。示民不愉薄。唐風。他人是愉。傳曰。愉、樂也。箋云。愉讀曰偷。猶取也。此同字而各舉一義釋之。愉讀曰偷。如注周禮主以利得民云讀如上思利民之利耳。然可見漢未已有从人之偷。許不之取。"
        },
        {
            "explanation": "从人。兆聲。",
            "note": "土彫切。二部。按佻訓苟且。苟且者必輕。故離騷注曰。佻、輕也。方言曰。佻、疾也。左傳。楚師輕窕。窕正佻之假借字。"
        }
    ],
    "indexes": [
        "佻"
    ]
}