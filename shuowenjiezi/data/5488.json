{
    "id": 5488,
    "wordhead": "覜",
    "explanation": "諸矦三年大相聘曰頫。頫，視也。从見兆聲。",
    "volume": "08",
    "radical": "見",
    "pronunciation": "他弔切",
    "variants": [],
    "seal_character": "晰",
    "pinyin": "tiao",
    "pinyin_full": "tiào",
    "components": [
        "兆",
        "見"
    ],
    "xuan_note": "",
    "kai_note": "",
    "duan_notes": [
        {
            "explanation": "諸矦三年大相聘曰覜。",
            "note": "王制曰。諸矦之於天子也。比年一小聘。三年一大聘。五年一朝。鄭曰。此大聘與朝。晉文霸時所制也。異義云。公羊說。諸矦比年一小聘。三年一大聘。五年一朝天子。左氏說。十二年之閒。八聘四朝。再會一盟。許愼謹案。公羊說夏制。左氏說周禮。傳曰。三代不同物。明古今異說。鄭駁之云。三年聘。五年朝。文襄之霸制。周禮大行人。各以服數來朝。其諸矦歲聘閒朝之屬。說無所出。晉文公強威諸矦耳。非所謂三代異物也。按大宗伯。時聘曰問。殷覜曰視。鄭注。殷覜、謂一服朝之歲。以朝者少。諸矦乃使𨜮以大禮衆聘焉。一服朝在元年、七年、十一年。鄭說殷覜。不用三年大聘之說。許則以周禮之覜卽三年大聘。故大行人曰。王之所以撫邦國諸矦者。歲徧存。三歲徧覜。五歲徧省。省與覜同。閒歲而舉。所謂三年大聘。下於上、上於下皆得曰覜。故曰相。許說與周禮不相違也。"
        },
        {
            "explanation": "覜、視也。",
            "note": "釋詁文。覜訓視。故从見。小行人曰。存、覜、省、聘、問、臣之禮也。按五者皆得訓視。"
        },
        {
            "explanation": "从見。兆聲。",
            "note": "他弔切。二部。"
        }
    ],
    "indexes": [
        "覜"
    ]
}