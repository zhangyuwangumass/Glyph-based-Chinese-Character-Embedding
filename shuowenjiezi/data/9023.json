{
    "id": 9023,
    "wordhead": "坁",
    "explanation": "箸也。从土氏聲。",
    "volume": "13",
    "radical": "土",
    "pronunciation": "諸氏切",
    "variants": [],
    "seal_character": "痃",
    "pinyin": "zhi",
    "pinyin_full": "zhǐ",
    "components": [
        "氏",
        "土"
    ],
    "xuan_note": "",
    "kai_note": "",
    "duan_notes": [
        {
            "explanation": "箸也。",
            "note": "韵會作箸止也。箸直略切、者字之叚借也。行之旣久。乃不可變矣。凡言者者、別事䛐也。有所箸之䛐也。故凡言箸、皆者引申之義。左傳昭廿九年。物乃坁伏。鬱湮不育。杜注。坁、止也。此坁字見於經者。而開成石經譌作坻。其義迥異。楚金所見左傳故未誤。尋其所由。葢唐初已有誤坻者。故釋文曰。坁音旨。又音丁禮反。後一音則已譌爲坻。凡字切丁禮者、皆氐聲也。今版本釋文及左傳及廣韵四紙皆作坻。坻行而坁廢矣。"
        },
        {
            "explanation": "从土。氏聲。",
            "note": "諸氏切。十六部。與十五部之坻異義。"
        }
    ],
    "indexes": [
        "坁"
    ]
}