{
    "id": 9503,
    "wordhead": "軝",
    "explanation": "長轂之軝也，以朱約之。从車氏聲。《詩》曰：“約軝錯衡。”",
    "volume": "14",
    "radical": "車",
    "pronunciation": "渠支切",
    "variants": [
        {
            "wordhead": "𩉬",
            "explanation": "軝或从革。",
            "seal_character": "矛"
        }
    ],
    "seal_character": "矚",
    "pinyin": "qi",
    "pinyin_full": "qí",
    "components": [
        "氏",
        "車",
        "革"
    ],
    "xuan_note": "",
    "kai_note": "",
    "duan_notes": [
        {
            "explanation": "長轂之軝也。㠯朱約之。",
            "note": "小雅斯干傳曰。軝、長轂之軝也。朱而約之。長轂者、小戎所謂暢轂也。傳曰。暢轂、長轂也。大車轂長尺五寸。兵車、田車、乗車轂長三尺二寸。五分三尺二寸之長。一爲賢、得六寸四分。三爲軹、得尺九寸二分。虛其一者、畱以置輻也。參分三尺二寸之長。二在外、一在内、以置其輻。二在外而三爲軹者在是。一在內而一爲賢者在是。考工記此軹字、卽毛詩之軝字。軹者同音叚借字也。取此尺九寸二分者、以革約之而朱其革。詩所謂約軝也。考工記詳之曰。容轂必直。陳篆必正。施膠必厚。施筋必數。幬必負榦。旣摩。革色靑白。謂之轂之善。說者曰。容者、治轂爲之形容也。篆、轂約也。幬負榦者、革轂相應。無贏不足也。旣摩革色青白者、謂丸桼之乾而以石摩平之。革色靑白、善之徵也。玉裁按容如製甲必先爲容之容。先爲容轂之笵。盛轂於中。以治之飾之。陳篆者、刻畫其文。而以革縷若絲嵌約之。而後施膠施筋。而後幬之以渾革。而丸桼之。而摩之。革色靑白、而後朱畫之。容轂以下、渾轂所同也。幬而朱之軝所獨也。本是幬而朱之。毛云朱而約之、許云以朱約之者、旣朱則似先朱其革。其意一也。詩曰。約軝錯衡。皆謂文也。錯衡、文衡也。文衡者、巾部曰㡔、車衡上衣也。葢爲衣而畫之。○軹卽軝。說本歙程氏瑶田通藝錄。其說冣確。於古音冣合。而古無有言之者。孰謂今人不勝古人也。"
        },
        {
            "explanation": "从車。氏聲。",
            "note": "渠支切。十六部。"
        },
        {
            "explanation": "詩曰。約軝䥘衡。",
            "note": "小雅采芑、商頌烈祖文。箋云。約軝、轂飾也。"
        },
        {
            "explanation": "軝或从革。",
            "note": "以革鞔。故从革。"
        }
    ],
    "indexes": [
        "軝",
        "𩉬"
    ]
}