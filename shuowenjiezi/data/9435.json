{
    "id": 9435,
    "wordhead": "所",
    "explanation": "伐木聲也。从斤戶聲。《詩》曰：“伐木所所。”",
    "volume": "14",
    "radical": "斤",
    "pronunciation": "疏舉切",
    "variants": [],
    "seal_character": "瞑",
    "pinyin": "suo",
    "pinyin_full": "suǒ",
    "components": [
        "斤",
        "戶"
    ],
    "xuan_note": "",
    "kai_note": "",
    "duan_notes": [
        {
            "explanation": "伐木聲也。",
            "note": "伐木聲、乃此字本義。用爲處所者、叚借爲処字也。若王所、行在所之類是也。用爲分别之䛐者、又从処所之義引申之。若予所否者、所不與舅氏同心者之類是也。皆於本義無涉。是眞叚借矣。"
        },
        {
            "explanation": "从斤。戶聲。",
            "note": "疏與切。五部。"
        },
        {
            "explanation": "詩曰。伐木所所。",
            "note": "小雅伐木文。首章伐木丁丁傳曰。丁丁、伐木聲。次章伐木許許傳曰。許許、柿皃。此許許作所所者、聲相似。不用柿皃之說、用伐木聲之說者、葢許以毛爲君亦參用三家也。今按丁丁者、斧斤聲。所所、則鋸聲也。"
        }
    ],
    "indexes": [
        "所"
    ]
}