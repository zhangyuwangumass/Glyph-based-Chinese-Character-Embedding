{
    "id": 5736,
    "wordhead": "髽",
    "explanation": "喪結。《禮》：女子髽衰，弔則不髽。魯臧武仲與齊戰于狐鮐，魯人迎喪者，始髽。从髟坐聲。",
    "volume": "09",
    "radical": "髟",
    "pronunciation": "莊華切",
    "variants": [],
    "seal_character": "枅",
    "pinyin": "zhua",
    "pinyin_full": "zhuā",
    "components": [
        "坐",
        "髟"
    ],
    "xuan_note": "",
    "kai_note": "",
    "duan_notes": [
        {
            "explanation": "喪結也。",
            "note": "鄭注喪服曰。髽、露紒也。猶男子之括髮。斬衰括髮以麻。則髽亦用麻也。葢以麻自項而前交於額卻繞紒。如箸幧頭焉。注奔喪曰。去纚大紒曰髽。注檀弓曰。去纚而紒曰髽。戴先生曰。婦人當男子括髮。免則髽。齊斬之髽皆布總。"
        },
        {
            "explanation": "禮。女子髽衰。",
            "note": "禮謂禮經也。䘮服經曰。女子子在室。爲父布總箭筓髽衰三年。按布總箭筓髽者、以布束髮。篠竹爲筓。其髻則露髻。不用纚韜髮也。許所偁者、此經謂斬衰之服也。齊衰亦髽。"
        },
        {
            "explanation": "弔則不髽。魯臧武仲與齊戰於狐鮐。魯人迎䘮者始髽。",
            "note": "弔則不髽。爲下文張本也。檀弓注曰。禮婦人弔服。大夫之妻錫衰。士之妻則疑衰與。皆吉筓無首素總。是婦人弔禮不當髽。檀弓曰。魯婦人之髽而弔也。自敗於壺鮐始也。記禮變之始也。襄四年左傳亦曰。邾人莒人伐鄫。臧紇救鄫侵邾。敗於狐鮐。國人逆䘮者皆髽。魯於是乎始髽。檀弓注曰。其時家家有䘮。髽而相弔。後遂因之爲弔服矣。"
        },
        {
            "explanation": "从髟。𡋲聲。",
            "note": "莊華切。十七部。"
        }
    ],
    "indexes": [
        "髽"
    ]
}