{
    "id": 4231,
    "wordhead": "昔",
    "explanation": "乾肉也。从殘肉，日以晞之。與俎同意。",
    "volume": "07",
    "radical": "日",
    "pronunciation": "思積切",
    "variants": [
        {
            "wordhead": "𦠡",
            "explanation": "籒文从肉。",
            "seal_character": "惥"
        }
    ],
    "seal_character": "惤",
    "pinyin": "xi",
    "pinyin_full": "xī",
    "components": [
        "肉",
        "日",
        "[",
        "残",
        "]"
    ],
    "xuan_note": "",
    "kai_note": "",
    "duan_notes": [
        {
            "explanation": "乾肉也。",
            "note": "周禮臘人。掌乾肉。凡田獸之脯腊膴胖之事。鄭云。大物解肆乾之謂之乾肉。若今涼州烏翅矣。腊、小物全乾者。鄭意大曰乾肉。小曰啦。然官名腊人。則大物亦偁臘也。故許渾言之。"
        },
        {
            "explanation": "从殘肉。",
            "note": "謂𠈌也。象形。"
        },
        {
            "explanation": "日㠯晞之。",
            "note": "昨之殘肉。今日晞之。故从日。鄭注腊人云。腊之言夕也。此可證周禮故作昔字。後人改之。㫺者古文。籒文增肉作𦝙。於義爲短。昔肉必經一夕。故古叚昔爲夕。穀梁經辛卯昔恒星不見、左傳爲一昔之期、列子昔昔夢爲君皆是。又引伸之則叚昔爲昨。又引伸之則以今昔爲今古矣。今古之義盛行而其本義遂廢。凡久謂之昔。周禮。昔酒。鄭云。今之酋久白酒。周語。厚味實腊毒。韋云。腊、亟也。讀若酋昔酒焉。味厚者其毒亟也。韋意久與亟義相成。積之久則發之亟。思積切。古音在五部。"
        },
        {
            "explanation": "與俎同意。",
            "note": "俎从半肉。且薦之。㫺从殘肉。日晞之。其作字之恉同也。故曰同意。"
        },
        {
            "explanation": "籒文从肉。",
            "note": "今隷作腊。專用諸脯臘。"
        }
    ],
    "indexes": [
        "昔",
        "𦠡"
    ]
}