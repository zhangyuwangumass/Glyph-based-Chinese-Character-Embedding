{
    "id": 6016,
    "wordhead": "礱",
    "explanation": "䃺也。从石龍聲。天子之桷，椓而礱之。",
    "volume": "09",
    "radical": "石",
    "pronunciation": "盧紅切",
    "variants": [],
    "seal_character": "梻",
    "pinyin": "long",
    "pinyin_full": "lónɡ",
    "components": [
        "石",
        "龍"
    ],
    "xuan_note": "",
    "kai_note": "",
    "duan_notes": [
        {
            "explanation": "䃺也。",
            "note": "下文云䃺者、石磑也。此云䃺也者、其引伸之義。謂以石䃺物曰礱也。今俗謂磨穀取米曰礱。"
        },
        {
            "explanation": "从石。龍聲。",
            "note": "盧紅切。九部。"
        },
        {
            "explanation": "天子之桷。椓而礱之。",
            "note": "椓當依類篇所引作斲。穀梁傳、晉語、尙書大傳、公羊何注皆作斲。可證。尙書大傳曰。桷、天子斲其材而礱之。加密石焉。大夫達菱。士首本。庶人到加。鄭云。礱、礪之也。密石、砥之也。菱、棱也。按棱者、謂斲其通體成棱。首本者、斲其首也。韋注晉語亦云。先粗礱之。加以密砥。是可證厲、厎之分𧢼細矣。"
        }
    ],
    "indexes": [
        "砻",
        "礱"
    ]
}