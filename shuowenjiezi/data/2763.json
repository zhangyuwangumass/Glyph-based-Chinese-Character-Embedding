{
    "id": 2763,
    "wordhead": "刪",
    "explanation": "剟也。从刀、冊。冊，書也。",
    "volume": "04",
    "radical": "刀",
    "pronunciation": "所姦切",
    "variants": [],
    "seal_character": "婣",
    "pinyin": "shan",
    "pinyin_full": "shān",
    "components": [
        "刀",
        "冊"
    ],
    "xuan_note": "",
    "kai_note": "",
    "duan_notes": [
        {
            "explanation": "剟也。",
            "note": "凡言刪剟者、有所去卽有所取。如史記司馬相如傳曰。故刪取其要。歸正道而論之。刪取猶節取也。謂去其侈靡過實。非義理所尚。取其天子芒然而思已下也。旣錄其全賦矣。謂之刪取何也。言錄賦之意在此不在彼也。藝文志曰。今刪其要以備篇籍。刪其要謂取其要也。不然。豈劉歆七略之要孟堅盡刪去之乎。詳言之則如律曆志曰刪其僞辭、取其義者箸於篇。約言之則如相如傳、藝文志。"
        },
        {
            "explanation": "从刀𠕋。𠕋、",
            "note": "逗。"
        },
        {
            "explanation": "書也。",
            "note": "說從刀𠕋之意也。云𠕋書也者、謂凡𥳑牘非必受於王之符命也。築氏爲削。鄭云今之書刀。凡艸刱不定者、以削削之謂之刪。因之凡刊落不用者皆謂之刪。所姦切。十四部。"
        }
    ],
    "indexes": [
        "删",
        "刪"
    ]
}