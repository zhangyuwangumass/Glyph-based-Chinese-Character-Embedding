{
    "id": 6953,
    "wordhead": "涪",
    "explanation": "水。出廣漢剛邑道徼外，南入漢。从水咅聲。",
    "volume": "11",
    "radical": "水",
    "pronunciation": "縛牟切",
    "variants": [],
    "seal_character": "泋",
    "pinyin": "fu",
    "pinyin_full": "fú",
    "components": [
        "水",
        "咅"
    ],
    "xuan_note": "",
    "kai_note": "",
    "duan_notes": [
        {
            "explanation": "涪水。",
            "note": "句。以下同。"
        },
        {
            "explanation": "出廣漢剛邑道徼外。南入漢。",
            "note": "地理志曰。廣漢郡剛氐道。郡國志曰。廣漢屬國都尉。領陰平道、甸氏道、剛氐道。剛氐、此作剛邑。葢誤。百官公卿表曰。列侯所食縣曰國。皇大后、皇后、公主所食曰邑。有蠻夷曰道。然則志偁甸氏道、剛氐道、湔氏道皆以其有氐而道之。志於剛氐道下曰。涪水出徼外。南至墊江。入漢。過郡二。行千六十九里。過郡二者、廣漢、巴郡也。墊江屬巴郡。按剛氐道徼外、葢𡉈今四川龍安府松潘廳境內地。舊松潘衞也。衞東有小分水嶺。涪水出焉。東南流。經龍安府之平武縣、江油縣、彰明縣。又經綿州。又經潼川府之三臺縣、射洪縣、遂甯縣。至重慶府之合州城南。嘉陵江合渠江自東北來會。合流至重慶府府城北入大江。合州、漢之墊江縣也。嘉陵江卽西漢水也。許云南入漢、謂入嘉陵江也。水經云。涪水出廣魏涪縣西北。南至小廣魏。與梓潼水合。梓潼水出其縣北畍。西南入於涪。又西南至小廣魏南入於墊江。云出涪縣與志異者、水經舉稍近言也。墊江縣名而云入於墊江者、以地名名水也。益州之水見於史者涪水謂之內水。今之涪江也。雒水合綿水謂之中水。今𡉈瀘州州城北入大江。水道提綱謂沱江者是也。外水今之大江也。"
        },
        {
            "explanation": "从水。㕻聲。",
            "note": "縛牟切。三部。"
        }
    ],
    "indexes": [
        "涪"
    ]
}