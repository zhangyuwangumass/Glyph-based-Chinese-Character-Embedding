{
    "id": 6956,
    "wordhead": "沱",
    "explanation": "江別流也。出㟭山東，別爲沱。从水它聲。",
    "volume": "11",
    "radical": "水",
    "pronunciation": "徒何切",
    "variants": [],
    "seal_character": "泎",
    "pinyin": "tuo",
    "pinyin_full": "tuó",
    "components": [
        "水",
        "它"
    ],
    "xuan_note": "臣鉉等曰：沱沼之沱，通用此字。今別作池，非是。",
    "kai_note": "",
    "duan_notes": [
        {
            "explanation": "江別流也。",
            "note": "召南曰。江有沱。釋水曰。水自江出爲沱。毛傳曰。沱、江之別者。按今說文衍流字。宜𠜂。沱爲江之別。如勃澥爲海之別。立文正同。禹貢某氏。注云。沱、江別名。江別名、謂江之別出者之名也。別皆彼列切。"
        },
        {
            "explanation": "出崏山東。",
            "note": "句。"
        },
        {
            "explanation": "別爲沱。",
            "note": "禹貢曰。岷山道江。東別爲沱。按荆州、梁州皆有沱。地理志蜀郡郫下曰。禹貢江沱𡉈西。東入江。汶江下曰。江沱𡉈西南。東入江。皆謂梁州沱也。於南郡枝江曰。江沱𡉈西。東入江。謂荆州沱也。道江之東別爲沱。自當謂梁州者。鄭注尙書不信地理志所說。以今水道言之。水道提綱曰。江至灌縣曰都江。分爲二派。其南流者、正派也。其東流經郫縣新緐成都新都金堂、南經𥳑州資陽資縣富順、至瀘州複入江者、沱江也。沱江會北來綿雒諸水而南入江曰中水。是首受江、尾入江。與漢志合。然此郫之沱耳。汶江之沱尙當𡉈其上流。未審今何水。"
        },
        {
            "explanation": "从水。它聲。",
            "note": "徒何切。十七部。"
        }
    ],
    "indexes": [
        "沱"
    ]
}