{
    "id": 5731,
    "wordhead": "𩮜",
    "explanation": "鬀髮也。从髟从刀，易聲。",
    "volume": "09",
    "radical": "髟",
    "pronunciation": "他歴切",
    "variants": [],
    "seal_character": "板",
    "pinyin": "ti",
    "pinyin_full": "tì",
    "components": [
        "刀",
        "易",
        "髟"
    ],
    "xuan_note": "",
    "kai_note": "",
    "duan_notes": [
        {
            "explanation": "鬀髮也。",
            "note": "此篆今經典不見。而五經文字曰。𩮜聽亦反。見詩風注。所云詩風注、謂采蘩箋也。今箋云。禮記主婦髲髢。髢釋文作鬄。張參所見作𩮜爲是。葢鄭旣注禮、乃箋詩。自用其禮經注之說也。少牢饋食禮曰。主婦被錫。注云。被錫讀爲髲𩮜。古者或𩮜賤者、㓝者之髮。以髲婦人之紒爲飾。因名髲𩮜焉。周禮所謂次也。周禮追師注引少牢饋食禮主婦髲𩮜與詩箋皆自用其改易之字。而俗人多識鬄、少識𩮜。且誤認爲一字。於是二禮及詩注皆改𩮜爲鬄、爲髢。夫鬄髢同字、訓髲。髲者、益髮也。今俗所謂頭髲也。𩮜者、鬀髮也。然則鄭云𩮜髮以髲婦人之紒、卽𩮜髮以鬄婦人之紒也。倘經云髲鬄、直重字而己。於義安乎。推詳召南正義。孔沖遠所見禮注、詩箋不誤。而顏師古毛詩定本誤也。若毛詩音義云鬄本亦作髢、徒帝反。劉昌宗吐歷反。沈湯帝反。夫徒帝爲鬄之反語。吐歷湯帝二反則爲𩮜之反語。詩音義之云劉昌宗吐歷反、卽少牢音義之云劉土歷反也。葢陸氏於鬄𩮜未辨。亦溷爲一字。致後來之誤。𩮜字見他書者、大玄增次八。兼貝以役。往益來𩮜。釋文云。𩮜以刀出髮也。司馬遷傳。鬄毛髮、嬰金鐵受辱。師古鬄音吐計反。文𨕖作剔毛髮。韓非曰。嬰兒不剔首則腹痛。莊子馬蹄。燒之剔之。剔皆𩮜之省也。至若由𩮜之本義而引伸之、則爲解散。士䘮禮。特䐁四𩮜。注曰。𩮜、解也。今文𩮜爲剔。禮經此𩮜、周禮禮記作肆。皆託歷反。本非鬄字也。而今之禮經作鬄。則亦譌字而己矣。○或問大雅皇矣攘之剔之、何謂也。曰。釋文云字或作鬄。詩本作𩮜。譌之則爲鬄。俗之則爲剔。非古有剔字也。又周頌。狄彼東南。釋文云。狄、韓詩作鬄。除也。鬄亦𩮜之譌。鄭箋云。狄當作剔。用韓說也。抑。用逷蠻方。箋云。當作剔。葢鄭不廢剔字。"
        },
        {
            "explanation": "从髟。从刀。",
            "note": "以刀除髮會意也。"
        },
        {
            "explanation": "易聲。",
            "note": "他歷切。十六部。按小徐本作从髟剔聲。此甚誤。大徐本不誤。而毛氏扆改爲从刀剔聲則誤中又誤矣。許於刀部無剔字。故此篆斷非剔聲也。漢時有剔字許不錄者、禮古文作𩮜。今文作剔。許於此字從古文。故不取今文也。凡許於禮經依古文則遺今文。依今文則遺古文。猶鄭依古文則存今文於注。依今文則存古文於注也。剔者、𩮜之省俗。據莊子音義。呂忱乃錄剔於字林、云剃也。然則呂謂卽俗𩮜甚明。今人好用剔字。以之當手部他歷切之擿字。葢非古矣。"
        }
    ],
    "indexes": [
        "𩮜"
    ]
}