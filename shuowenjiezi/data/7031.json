{
    "id": 7031,
    "wordhead": "潧",
    "explanation": "水。出鄭國。从水曾聲。《詩》曰：“潧與洧，方渙渙兮。”",
    "volume": "11",
    "radical": "水",
    "pronunciation": "側詵切",
    "variants": [],
    "seal_character": "洜",
    "pinyin": "zhen",
    "pinyin_full": "zhēn",
    "components": [
        "水",
        "曾"
    ],
    "xuan_note": "",
    "kai_note": "",
    "duan_notes": [
        {
            "explanation": "潧水。出鄭國。",
            "note": "鄭國謂周之鄭國、卽漢之新鄭也。鄭語曰。前華後河。右洛左濟。主芣騩而食溱洧。水經曰。潧水、出鄭縣西北平地。酈云。出鄶城西北雞絡隖下。東南流、左合𣸢水。又南、左會承雲山水。又東南、逕鄶城西。謂之桺泉水。又南、注於洧。世亦謂之爲鄶水也。今溱水在河南開封府密縣。東北流經新鄭縣西北。南流合洧水爲雙泊河。而洧盛溱涸矣。"
        },
        {
            "explanation": "从水。曾聲。",
            "note": "側詵切。十二部。按曾聲則在六部。而經傳皆作溱。秦聲。鄭風騫裳涉溱、與豈無他人爲韵。學者疑之。玉裁謂說文、水經皆云潧水在鄭。溱水出桂陽。葢二字古分別如是。後來因鄭風異部合韵。遂形聲俱變之耳。"
        },
        {
            "explanation": "詩曰。潧與洧、方汍汍兮。",
            "note": "汍音丸藥之丸。各本作渙渙。今正。此鄭風文也。今毛詩作渙渙。春水盛也。釋文曰。韓詩作洹洹。音丸。說文作汎。音父弓反。按作汎父弓反、音義俱非。葢汍汍之誤。汍汍與洹洹同。漢志又作灌灌。亦當讀汍汍。皆水盛沄旋之貌。引此詩者爲潧字之證。知今經傳皆非古本。廣韵曰。詩作溱洧、誤。"
        }
    ],
    "indexes": [
        "潧"
    ]
}