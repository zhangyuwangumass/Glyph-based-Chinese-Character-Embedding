{
    "id": 7046,
    "wordhead": "沂",
    "explanation": "水。出東海費東，西入泗。从水斤聲。一曰沂水，出泰山蓋青州浸。",
    "volume": "11",
    "radical": "水",
    "pronunciation": "魚衣切",
    "variants": [],
    "seal_character": "洫",
    "pinyin": "yi",
    "pinyin_full": "yí",
    "components": [
        "斤",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "沂水。出東海費東。西入泗。",
            "note": "東海郡費、見前志。春秋魯季氏邑。今山東沂州府費縣縣西北二十里費故城是也。職方氏曰。靑州、其山鎭曰沂山。其浸沂、沭。鄭曰。沂山、沂水所出也。在葢。前志泰山郡葢下曰。沂水出。水經曰。沂水、出泰山葢縣艾山。許云出東海費東。說乖異者、葢沂山卽東泰山。是山盤回數縣。今沂水出沂水縣之雕厓山。卽沂山西峯也。又西北接大弁山。卽沭水所出也。前志曰。沂水南至下邳入泗。水經曰。沂水、出泰山葢縣艾山。南過琅邪臨沂縣東。又南過開陽縣東。又東過襄賁縣東。屈從縣南、西流。又屈南過郯縣西。又南過良成縣西。又南過下邳縣西南。入於泗。許云西入泗、疑當作南入。然酈善長所據已作西矣。今沂水出雕厓山。東南流逕沂水縣西。又南流逕蘭山縣東。又南流逕郯城縣西。又南流入江南邳州畍。"
        },
        {
            "explanation": "从水。斤聲。",
            "note": "魚衣切。古音在十三部。按漢人多以爲圻堮之圻。"
        },
        {
            "explanation": "一曰沂水出泰山葢。",
            "note": "此卽班、鄭、水經之說也。許分爲二說。則不謂雕。厓山卽沂山矣。如渭下之謂渭首亭與鳥鼠山爲二說。"
        }
    ],
    "indexes": [
        "沂"
    ]
}