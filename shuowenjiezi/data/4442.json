{
    "id": 4442,
    "wordhead": "秝",
    "explanation": "稀疏適也。从二禾。凡秝之屬皆从秝。讀若歷。",
    "volume": "07",
    "radical": "秝",
    "pronunciation": "郎擊切",
    "variants": [],
    "seal_character": "懠",
    "pinyin": "li",
    "pinyin_full": "lì",
    "components": [
        "禾"
    ],
    "xuan_note": "",
    "kai_note": "",
    "duan_notes": [
        {
            "explanation": "稀疏適秝也。",
            "note": "各本無秝字。今依江氏聲、王氏念孫說補。適秝。上音的。下音歷。曡韵字也。玉篇曰。稀疏厤厤然。葢凡言歷歷可數、歷錄束文皆當作秝。歷行而秝廢矣。周禮遂師。及窆抱磿。鄭云。磿者、適歷。執綍者名也。遂人主陳之。而遂師以名行挍之。賈公彦云。天子千人分布於六綍之上。稀疏得所。名爲適歷也。王氏念孫廣雅疏證云。子虚賦、七發、楊雄蜀都賦、南都賦、論衡譴告篇、嵇康聲無哀樂論皆云勺藥。伏儼、文穎、晉灼、李善皆說是調和之名。上丁削反。下旅酌反。勺藥之言適歷也。周禮注及說文皆云適歷。說文厤字下云治也。？字下云調也。凡均調謂之適歷。"
        },
        {
            "explanation": "从二禾。",
            "note": "禾之疏密有章也。"
        },
        {
            "explanation": "凡秝之屬皆从秝。讀若歷。",
            "note": "郎擊切。十六部。"
        }
    ],
    "indexes": [
        "秝"
    ]
}