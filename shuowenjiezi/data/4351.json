{
    "id": 4351,
    "wordhead": "克",
    "explanation": "肩也。象屋下刻木之形。凡克之屬皆从克。",
    "volume": "07",
    "radical": "克",
    "pronunciation": "苦得切",
    "variants": [
        {
            "wordhead": "𠅡",
            "explanation": "古文克。",
            "seal_character": "慷"
        },
        {
            "wordhead": "𠧹",
            "explanation": "亦古文克。",
            "seal_character": "慸"
        }
    ],
    "seal_character": "慶",
    "pinyin": "ke",
    "pinyin_full": "kè",
    "components": [
        "克"
    ],
    "xuan_note": "",
    "kai_note": "徐鍇曰：“肩，任也。負何之名也。與人肩膊之義通，能勝此物謂之克。”",
    "duan_notes": [
        {
            "explanation": "肩也。",
            "note": "周頌傳曰。仔肩、克也。人部曰。仔、克也。此曰。克、肩也。然則周頌仔肩絫言之。毛謂二字皆訓克也。肩謂任。任事以肩。故任謂之肩。亦謂之克。釋詁云。肩、克也。又曰。肩、勝也。鄭箋云。仔肩、任也。許云。勝、任也。任、保也。保、當也。凡物壓於上謂之克。今蘇常俗語如是。釋言曰。克、能也。其引伸之義。左傳曰。凡師得儁曰克。於鄭伯克段於鄢曰。如二君。故曰克。卽得儁之說也。穀梁曰。克者何。能也。何能也。能殺也。此釋言之說也。公羊曰。克之者何。殺之也。此以相勝爲義。大雅毛傳云。掊克、自伐而好勝人也。俗作剋。"
        },
        {
            "explanation": "象屋下刻木之形。",
            "note": "上象屋。下象刻木彔彔形。木堅而安居屋下栔刻之。能事之意也。相勝之意也。苦得切。一部。刻克曡韵。"
        }
    ],
    "indexes": [
        "克",
        "𠅡",
        "𠧹"
    ]
}