{
    "id": 3594,
    "wordhead": "朸",
    "explanation": "木之理也。从木力聲。平原有朸縣。",
    "volume": "06",
    "radical": "木",
    "pronunciation": "盧則切",
    "variants": [],
    "seal_character": "帶",
    "pinyin": "le",
    "pinyin_full": "lè",
    "components": [
        "木",
        "力"
    ],
    "xuan_note": "",
    "kai_note": "",
    "duan_notes": [
        {
            "explanation": "木之理也。",
            "note": "考工記曰。陽木稹理而堅。陰木疏理而柔。毛詩傳曰。析薪必隨其理。毛詩如矢斯棘。韓詩棘作朸、毛曰。棘、棱廉也。韓曰。朸、隅也。學者皆不解。及觀抑詩維德之隅。毛曰。隅、廉也。箋申之云。如宮室之制。內有繩直。則外有廉隅然後知斯干詩謂如矢之下直、而外有廉隅也。韓朸爲正字。毛棘爲假借字。如矢之直、則得其理而廉隅整飭矣。毛、韓辭異而意一也。"
        },
        {
            "explanation": "從木。力聲。",
            "note": "以形聲包會意也。阞下曰地理。朸下曰木理。泐下云水理。皆從力。力者、筋也。人身之理也。盧則切。一部。"
        },
        {
            "explanation": "平原有朸縣。",
            "note": "見地理志。"
        }
    ],
    "indexes": [
        "朸"
    ]
}