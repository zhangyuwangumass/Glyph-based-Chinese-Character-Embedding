{
    "id": 4116,
    "wordhead": "郰",
    "explanation": "魯下邑。孔子之鄉。从邑取聲。",
    "volume": "06",
    "radical": "邑",
    "pronunciation": "側鳩切",
    "variants": [],
    "seal_character": "恬",
    "pinyin": "zou",
    "pinyin_full": "zōu",
    "components": [
        "取",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "魯下邑。孔子之鄉。",
            "note": "論語孔注曰。鄹、孔子父叔梁紇所治邑也。左傳杜注曰。紇、郰邑大夫仲尼父叔梁紇也。檀弓郰曼父之母。鄭云。曼父之母與徵在爲鄰。相善。孔子世家曰。孔子生魯昌平鄉郰邑。杜曰。郰邑、魯縣東南莝城是也。張守節曰。夫子生在鄒之闕里。長徙曲阜。仍號闕里。按杜云莝城者、今不得其詳。說者以爲今鄒縣西北之東鄒村西鄒集是也。孔子世家言郰人輓父。檀弓言郰曼父。鄭注言郰叔梁紇。葢孔子之父、魯人以郰人紇呼之。如周禮之鄉以州名、野以邑名。非郰爲所治邑也。論語云郰人之子者、孔子弟子爲師諱紇字也。郰大夫之文始見於王肅私定家語。而孔氏論語注乃肅輩僞托者。"
        },
        {
            "explanation": "从邑。取聲。",
            "note": "側鳩切。四部。論語作鄹。"
        }
    ],
    "indexes": [
        "郰"
    ]
}