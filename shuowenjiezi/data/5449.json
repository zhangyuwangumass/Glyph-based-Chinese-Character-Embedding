{
    "id": 5449,
    "wordhead": "視",
    "explanation": "瞻也。从見、示。",
    "volume": "08",
    "radical": "見",
    "pronunciation": "神至切",
    "variants": [
        {
            "wordhead": "𥄙",
            "explanation": "古文視。",
            "seal_character": "晇"
        },
        {
            "wordhead": "眡",
            "explanation": "亦古文視。",
            "seal_character": "晈"
        }
    ],
    "seal_character": "晆",
    "pinyin": "shi",
    "pinyin_full": "shì",
    "components": [
        "示",
        "氐",
        "目",
        "見"
    ],
    "xuan_note": "",
    "kai_note": "",
    "duan_notes": [
        {
            "explanation": "瞻也。",
            "note": "目部曰。瞻、臨視也。視不必皆臨。則瞻與視小別矣。渾言不別也。引伸之義、凡我所爲使人見之亦曰視。士昏禮。視諸衿鞶。注曰。視乃正字。今文作示。俗誤行之。曲禮。童子常視母誑。注曰。視今之示字。小雅。視民不恌。箋云。視古示字也。按此三注一也。古作視。漢人作示。是爲古今字。示下曰。天𡍮象見吉凶、所以示人也。許書當本作視人。以㬪韵爲訓。經淺人改之耳。"
        },
        {
            "explanation": "从見。示聲。",
            "note": "大徐無聲字。神至切。十五部。"
        },
        {
            "explanation": "亦古文視。",
            "note": "此氐聲。與目部眂、氏聲迴別。氐聲古音在十五部。氏聲在十六部。自唐宋至今多亂之。眡見周禮。"
        }
    ],
    "indexes": [
        "视",
        "視",
        "𥄙",
        "眡"
    ]
}