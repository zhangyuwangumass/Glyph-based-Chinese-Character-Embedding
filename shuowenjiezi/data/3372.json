{
    "id": 3372,
    "wordhead": "韝",
    "explanation": "射臂決也。从韋冓聲。",
    "volume": "05",
    "radical": "韋",
    "pronunciation": "古矦切",
    "variants": [],
    "seal_character": "嵄",
    "pinyin": "gou",
    "pinyin_full": "ɡōu",
    "components": [
        "韋",
        "冓"
    ],
    "xuan_note": "",
    "kai_note": "",
    "duan_notes": [
        {
            "explanation": "臂衣也。",
            "note": "各本作射臂決也。誤甚。決箸於右手大指。不箸於臂。今依文𨕖荅蘇武書注正。射韝者、詩之拾。禮經之遂。內則之捍也。毛傳曰。拾、遂也。大射注曰。遂、射韝也。以朱韋爲之。箸左臂。所以遂弦也。凡因射箸左臂謂之射韝。非射而㒳臂皆箸之以便於事謂之韝。許不言射韝者。言臂衣則射韝在其中矣。東方朔傳曰。綠幘傅靑韝。韋昭曰。韝形如射韝。以縛左右手。於事便也。崔豹古今注曰。攘衣、厮役之服。取其便於用耳。乗輿進食者服攘衣。按攘衣卽韝也。以繩纕臂謂之絭。以衣斂袖謂之韝。其字或作褠。見後漢書。或作㡚。見南都賦。"
        },
        {
            "explanation": "从韋。",
            "note": "繕人注曰。韝扞箸左臂裏。以韋爲之。"
        },
        {
            "explanation": "冓聲。",
            "note": "古矦切。四部。"
        }
    ],
    "indexes": [
        "韝"
    ]
}