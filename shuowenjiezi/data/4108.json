{
    "id": 4108,
    "wordhead": "鄶",
    "explanation": "祝融之後，妘姓所封。潧洧之間。鄭滅之。从邑會聲。",
    "volume": "06",
    "radical": "邑",
    "pronunciation": "古外切",
    "variants": [],
    "seal_character": "恤",
    "pinyin": "kuai",
    "pinyin_full": "kuài",
    "components": [
        "會",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "祝融之後妘姓所封潧洧之閒。鄭滅之。",
            "note": "鄭詩諩曰。檜者、古高辛氏火正祝融之墟。檜國在禹貢豫州外方之北。熒播之南。居溱洧之閒。祝融氏名黎。其後八姓。惟妘姓檜者處其地焉。後爲鄭桓公之子武公所滅。按鄶在外方之東。非外方之北也。熒播、依小顏地理志注引作播。鄭語云祝融其後八姓。妘姓鄢、鄶、路、偪陽也。鄶以祝融之後仍封祝融之墟。左傳黎爲祝融。大戴禮、世本皆云祝融之弟吳回。吳回生陸終。陸終弟四子萊言是爲妘鄶人。卽鄶之祖也。萊亦作求。妘亦作云。鄶亦作會。今河南許州密縣、古鄶地。"
        },
        {
            "explanation": "从邑。會聲。",
            "note": "古會切。十五部。按檜者、假借字也。左傳、國語作鄶。詩釋文曰。檜本又作鄶。"
        }
    ],
    "indexes": [
        "郐",
        "鄶"
    ]
}