{
    "id": 8315,
    "wordhead": "毐",
    "explanation": "人無行也。从士从毋。賈侍中說：秦始皇母與嫪毐淫，坐誅，故世罵淫曰嫪毐。讀若娭。",
    "volume": "12",
    "radical": "毋",
    "pronunciation": "遏在切",
    "variants": [],
    "seal_character": "犏",
    "pinyin": "ai",
    "pinyin_full": "ǎi",
    "components": [
        "士",
        "毋"
    ],
    "xuan_note": "",
    "kai_note": "",
    "duan_notes": [
        {
            "explanation": "士之無行者。",
            "note": "各本作人無行也。今依顏氏五行志注所引正。士之無行者、故其字从士毋。古多叚毋爲有無字。毋卽無。婁之訓空也、亦从毋會意。毐之本義如此。非爲嫪毐造此字也。"
        },
        {
            "explanation": "从士毋。",
            "note": "會意。"
        },
        {
            "explanation": "賈侍中說。",
            "note": "按此四字當上屬讀之。今人下屬讀之。非也。"
        },
        {
            "explanation": "秦始皇母與嫪毐婬。",
            "note": "舊从水㫄。今正。"
        },
        {
            "explanation": "坐誅。故世罵婬曰嫪毐。",
            "note": "此舉無行之極者爲證。事詳史記。但據師古五行志注云。摎毐、許愼作嫪毐。與今史記、漢書本不同。摎當依本字讀居虯反。然則許自作嫪。史漢自作摎。今本史、漢改同許作嫪。非古也。其人本姓邯鄲摎氏之摎。摎力周居由二切。許云罵之之䛐。則無怪乎取其姓同音之字改爲嫪。嫪之本音亦力周切也。嫪者、婟也。今俗謂婦人所私之人爲婟嫪。乃古語也。"
        },
        {
            "explanation": "讀若娭。",
            "note": "依許許其切。今遏在切。廣韵又音哀。音之變也。一部。"
        }
    ],
    "indexes": [
        "毐"
    ]
}