{
    "id": 518,
    "wordhead": "茇",
    "explanation": "艸根也。从艸犮聲。春艸根枯，引之而發土爲撥，故謂之茇。一曰艸之白華爲茇。",
    "volume": "01",
    "radical": "艸",
    "pronunciation": "北末切",
    "variants": [],
    "seal_character": "偅",
    "pinyin": "ba",
    "pinyin_full": "bá",
    "components": [
        "犮",
        "艸"
    ],
    "xuan_note": "",
    "kai_note": "",
    "duan_notes": [
        {
            "explanation": "艸根也。从艸。犮聲。",
            "note": "北末切。十五部。"
        },
        {
            "explanation": "春艸根枯。引之而發土爲撥。故謂之茇。",
            "note": "此申明艸根爲茇之義也。氾勝之書曰。春土長冒橛。陳根可拔。耕者急發。攷工記注曰。𡿨土曰伐。伐之言發也。詩駿發爾私箋云。發、伐也。周語王耕一墢注。一墢、一耦之發也。引之而發土者、謂枱藉陳根。土易解散。其耕澤澤也。爲撥之撥卽攷工記之伐。國語之墢、說文土部之坺、今韵書之垡、實一字也。其連根之土曰坺。故艸根曰茇。引伸爲詩禮艸舍之茇。"
        },
        {
            "explanation": "一曰艸之白華爲茇。",
            "note": "見釋艸。郭連上文謂苕之白華。許泛言艸。"
        }
    ],
    "indexes": [
        "茇"
    ]
}