{
    "id": 4121,
    "wordhead": "邳",
    "explanation": "奚仲之後，湯左相仲虺所封國。在魯辥縣。从邑丕聲。",
    "volume": "06",
    "radical": "邑",
    "pronunciation": "敷悲切",
    "variants": [],
    "seal_character": "恱",
    "pinyin": "pi",
    "pinyin_full": "pī",
    "components": [
        "邑",
        "丕"
    ],
    "xuan_note": "",
    "kai_note": "",
    "duan_notes": [
        {
            "explanation": "奚仲之後湯左相仲虺所封國。",
            "note": "左傳定元年。薛宰曰。薛之皇祖奚仲居薛。以爲夏車正。奚仲遷於邳。仲虺居薛。以爲湯左相。諩云。薛、任姓。黃帝之苗裔奚仲封爲薛矦。今魯國薛縣是也。奚仲遷於邳。仲虺居薛。以爲湯左相。武王復以其冑爲薛矦。齊桓黜爲伯。小國無記。世不可知。亦不知爲誰所滅。按杜亦云仲虺、奚仲之後。與許合。邳者、所封國名。如？𨜒邰扈邘𨛫郉？鄎鄧郜鄶鄅等字之例。左傳昭元年云。虞有三苗。夏有觀扈。商有姺邳。周有徐奄。皆國名也。杜云。姺邳二國、商諸矦。按葢謂仲虺之後爲亂者也。"
        },
        {
            "explanation": "在魯。",
            "note": "句。"
        },
        {
            "explanation": "薛縣是也。",
            "note": "謂商之邳國、在今漢之魯國。魯國薛縣是其地也。魯國薛、二志同。前志云。夏車正奚仲所國。後遷於邳。湯相仲虺居之。合班、許所云。葢奚仲所遷之邳、歫薛密邇。如邾遷於繹之比。遷於邳則國名邳。仲虺所居薛。而邳名不改。姺邳與觀扈徐奄同。則國嘗滅矣。周復封其後於邳爲薛矦也。應劭注東海下邳曰。邳在薛。其後徙此。故曰下。臣瓚曰。有上邳。故曰下邳。按吕后三年封楚元王子郢客爲上邳矦。上邳卽薛也。然則昭元年、定元年杜注皆云邳、下邳縣。非是。下邳在今江蘇徐州府之邳州。薛縣在今山東兖州府滕縣、縣南四十里有故薛城。"
        },
        {
            "explanation": "从邑。㔻聲。",
            "note": "敷悲切。十五部。"
        }
    ],
    "indexes": [
        "邳"
    ]
}