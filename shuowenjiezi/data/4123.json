{
    "id": 4123,
    "wordhead": "邗",
    "explanation": "國也，今屬臨淮。从邑干聲。一曰邗本屬吳。",
    "volume": "06",
    "radical": "邑",
    "pronunciation": "胡安切",
    "variants": [],
    "seal_character": "恳",
    "pinyin": "han",
    "pinyin_full": "hán",
    "components": [
        "干",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "國也。今屬臨淮。",
            "note": "左傳哀九年。吳城邗。溝通江淮。杜云。於邗江築城穿溝。東北通射陽湖。西北至末口入淮。通糧道也。今廣陵邗江是。按左傳吳城邗爲句。溝通江淮爲句。曰城邗、則知邗地名。許云國者、許必有所據矣。本是邗國。其地漢屬臨淮郡。不言何縣者、有未審也。此與鄦在潁川、鄧屬南陽一例。地理志曰。廣陵國江都。有渠水首受江。北至射陽入湖。水經注曰。邗城下掘深溝、謂之韓江。亦曰邗溟溝。自江東北通射陽湖。地理志所謂渠水也。西北至末口入淮。江都縣、前志屬廣陵郡。許云今屬臨淮者、許意邗國地當在前漢臨淮郡。不在廣陵也。"
        },
        {
            "explanation": "从邑。干聲。",
            "note": "故安切。十四部。"
        },
        {
            "explanation": "一曰邗本屬吳。",
            "note": "錢氏大昕曰。許前後㒳說。後說似卽用左氏吳城邗、溝通江淮之文。"
        }
    ],
    "indexes": [
        "邗"
    ]
}