{
    "id": 4395,
    "wordhead": "穮",
    "explanation": "耕禾閒也。从禾麃聲。《春秋傳》曰：“是穮是衮。”",
    "volume": "07",
    "radical": "禾",
    "pronunciation": "甫嬌切",
    "variants": [],
    "seal_character": "憫",
    "pinyin": "biao",
    "pinyin_full": "biāo",
    "components": [
        "禾",
        "麃"
    ],
    "xuan_note": "",
    "kai_note": "",
    "duan_notes": [
        {
            "explanation": "槈鉏田也。",
            "note": "各本作耕禾閒也。今正。周頌釋文引說文。穮、槈鉏田也。表嬌反。字林。穮、耕禾閒也。方遙反。然則今本說文淺人用字林改之。穮者、𦓷也。非耕也。周頌。緜緜其麃。毛傳曰。麃、耘也。釋訓曰。緜緜、麃也。孫炎云。緜緜言詳密也。郭樸云。芸不息也。左傳。是穮是蔉。杜云。穮、耘也。許云槈鉏田者。槈、薅器也。鉏、立薅斫也。薅者、披田艸也。或槈其田。或鉏其田。皆曰穮。今吳下俗語說用鉏曰暴。卽此字也。"
        },
        {
            "explanation": "从禾。麃聲。",
            "note": "甫嬌切。二部。周頌叚麃爲之。"
        },
        {
            "explanation": "春秋傳曰。是穮是袞。",
            "note": "左傳昭元年文。袞之言畎也。謂壅禾本也。"
        }
    ],
    "indexes": [
        "穮"
    ]
}