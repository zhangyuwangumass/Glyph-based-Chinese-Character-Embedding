{
    "id": 6979,
    "wordhead": "漆",
    "explanation": "水。出右扶風杜陵岐山，東入渭。一曰入洛。从水桼聲。",
    "volume": "11",
    "radical": "水",
    "pronunciation": "親吉切",
    "variants": [],
    "seal_character": "泧",
    "pinyin": "qi",
    "pinyin_full": "qī",
    "components": [
        "水",
        "桼"
    ],
    "xuan_note": "",
    "kai_note": "",
    "duan_notes": [
        {
            "explanation": "漆水。出右扶風杜陵岐山。東入渭。",
            "note": "二志皆杜陵屬京兆尹、杜陽屬右扶風。此杜陵當作杜陽。杜陽、今陝西鳳翔府麟遊縣是其地。周公劉居豳、今陝西邠州是其地。漢之漆。栒邑二縣也。太王遷𨙸、今鳳翔府岐山夫風二縣是其地。漢之杜陽南、美陽北也。大雅曰。民之初生。自土漆沮。傳曰。漆、漆水。沮、沮水也。又曰。周原、漆沮之閒也。周頌潛傳又曰。漆沮、岐州之二水也。據毛說則漆沮二水、實在岐周之地。小雅吉日傳但云漆沮之水。麀鹿所生。其解必同大雅、周頌。許云漆水出杜陽。正岐周地也。此漆沮在涇西。禹貢道渭又東過漆沮、則在涇東。與岐周無涉。玉裁謂水經曰。漆水出扶風杜陽縣俞山。東北入於渭。正與說文合。惟岐作俞耳。酈氏引開山圖曰。岐山在杜陽北、長安西。有渠謂之漆渠。酈又云。漆水出杜陽縣之漆溪。謂之漆渠。漆渠合岐水。與橫水合。東注雍水。又合杜水。南注於渭。郭樸山海經注云。今漆水出岐山。皆與水經合。而前志右扶風漆縣下云。漆水在縣西。以地望準之、葢此漆水出豳地。漢漆縣以水爲名。西南流至周𨙸地南、漢杜陽美陽境而入渭。實出今之邠州。西南流。至麟遊、扶風閒入渭也。大雅云。率西水滸。箋云。循漆沮水側。傳又云。周原、漆沮之閒也。是此水源委自豳至𨙸、漢人皆審知形勢。今則茫昧難詳矣。闞駰十三州志云。漆水出漆縣西北。至岐山東北入渭。正與毛詩傳、箋合。許及水經云出杜陽岐山者、容舉其近源言之。邑部云。𨙸在右扶風美陽中水鄉。此山岐山系杜陽者、岐山在杜陽之南美陽之北。周原在岐山之陽。故詩諩曰。周原者、岐山陽。地屬杜陽。郡國志注所引如是。"
        },
        {
            "explanation": "从水。桼聲。",
            "note": "四字依水經注所引在此。小徐本从某某聲、往往閒在兩義之中。不同大徐。皆小徐爲古本也。親吉切。十二部。"
        },
        {
            "explanation": "一曰漆、城池也。",
            "note": "小徐本如是。與水經注所引合。大徐本作一曰入洛。葢淺人讀酈注沮水篇者改之。洛水、雍州之浸。下文出歸德北夷畍中者、卽涇東之漆沮水也。涇西之漆不得入洛。中隔涇水矣。一曰者、別一義。城隍有水曰池。城池謂之漆、葢古有是名。酈兼引此句、猶其兼引一曰湔半澣之謬。"
        }
    ],
    "indexes": [
        "漆"
    ]
}