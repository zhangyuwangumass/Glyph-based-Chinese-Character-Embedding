{
    "id": 6208,
    "wordhead": "駉",
    "explanation": "牧馬苑也。从馬冋聲。《詩》曰：“在駉之野。”",
    "volume": "10",
    "radical": "馬",
    "pronunciation": "古熒切",
    "variants": [],
    "seal_character": "榒",
    "pinyin": "jiong",
    "pinyin_full": "jiōnɡ",
    "components": [
        "馬",
        "冋"
    ],
    "xuan_note": "",
    "kai_note": "",
    "duan_notes": [
        {
            "explanation": "牧馬苑也。",
            "note": "苑所以養禽獸也。景帝紀。匈奴入上郡。取苑馬。武帝紀。罷苑馬。百官公𨜮表曰。大僕。邊郡六牧師菀令。各三丞屬焉。如淳曰。漢儀注。大僕、牧師諸苑三十六所。分布北邊西邊。以郎爲苑監官。養馬三十萬匹。地理志。北地郡靈州有河奇苑、號非苑。歸德有堵苑、白馬苑。郁郅有牧師苑。師古曰。苑謂馬牧也。駉之義葢同閑。牧馬之處謂之閑。亦謂之駉。"
        },
        {
            "explanation": "从馬冋。",
            "note": "各本有聲字。今刪。此重會意。冋亦聲。古熒切。五經文字工營反。十一部。"
        },
        {
            "explanation": "詩曰。在冋之野。",
            "note": "冋各本作駉。淺人不知許書之例者所改也。今正。魯頌曰。駫駫牧馬。在坰之野。坰或冋字。<冂>古文冋字。邑外謂之郊。郊外謂之野。野外謂之林。林外謂之冋。詩言牧馬在冋。故偁爲从馬冋會意之解。與䕻下寷下相下𠫓下引易、買下引孟子說字形正同。馬在冋爲駉、猶艸木麗於地爲䕻也。"
        }
    ],
    "indexes": [
        "駉"
    ]
}