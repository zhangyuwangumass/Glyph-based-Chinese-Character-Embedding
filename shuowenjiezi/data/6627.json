{
    "id": 6627,
    "wordhead": "皋",
    "explanation": "气皐白之進也。从𠦍从白。《禮》：祝曰臯，登謌曰奏。故臯奏皆从夲。《周禮》曰：“詔來鼓皐舞。”皐，告之也。",
    "volume": "10",
    "radical": "夲",
    "pronunciation": "古勞切",
    "variants": [],
    "seal_character": "歨",
    "pinyin": "gao",
    "pinyin_full": "ɡāo",
    "components": [
        "白",
        "夲"
    ],
    "xuan_note": "",
    "kai_note": "",
    "duan_notes": [
        {
            "explanation": "气皋白之進也。",
            "note": "當作皋气白之進也。皋者、複舉字之未𠜂者也。皋謂气白之進。故其字从白夲。气白之進者、謂進之見於白气滃然者也。皋與㚖同音。㚖訓大白。日部暤訓晧旰。晧旰者、白皃也。暤晧字俗寫多从白。頁部顥訓白皃。皋有訓澤者。小雅鶴鳴傳曰。皋、澤也。澤與皋析言則二。統言則一。如左傳鳩藪澤、牧隰皋並舉。析言也。鶴鳴傳則皋卽澤。澤藪之地。極望數百。沆瀁皛溔。皆白气也。故曰皋。又引申爲凡進之偁。則如禮祝曰皋是也。或叚皋爲櫜。如伏注左傳皋比、卽樂記之建櫜。或叚爲高。如明堂位皋門注云皋之言高也。"
        },
        {
            "explanation": "从白夲。",
            "note": "會意。古勞切。古音在三部。"
        },
        {
            "explanation": "禮",
            "note": "句。謂禮經也。"
        },
        {
            "explanation": "祝曰皋。",
            "note": "士喪禮。復者一人升自前東榮中屋北面。招以衣曰。皋某復三。注曰。皋、長聲也。禮運亦云。皋某復。按聲長必緩。故左傳魯人之皋注云。緩也。召旻皋皋。釋訓曰。刺素食也。毛曰。頑不知道也。皆緩之意也。"
        },
        {
            "explanation": "登謌曰奏。",
            "note": "謌或歌字也。登歌、堂上歌也。禮經或言歌、或言樂、或言奏。實皆奏也。"
        },
        {
            "explanation": "故皋奏皆从夲。",
            "note": "祝也。登歌也。皆有進意。說皋奏二篆从夲之意。"
        },
        {
            "explanation": "周禮曰。詔來𡔷皋舞。",
            "note": "樂師職文。今周禮作來瞽。先鄭云。𡔷或作瞽。皋當爲告。後鄭云。皋之言號。大祝職云。來瞽令皋舞。後鄭曰。皋讀爲卒嗥呼之嗥。來嗥者皆謂呼之入。漢書。高祖告歸之田。服虔曰。告音如嗥。東觀漢記田邑傳作號歸。葢古告皋嗥號四字音義皆同。"
        }
    ],
    "indexes": [
        "皋"
    ]
}