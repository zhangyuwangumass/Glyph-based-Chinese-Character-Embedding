{
    "id": 9833,
    "wordhead": "亥",
    "explanation": "荄也。十月，微陽起，接盛陰。从二，二，古文上字。一人男，一人女也。从乙，象褢子咳咳之形。《春秋傳》曰：“亥有二首六身。”凡亥之屬皆从亥。",
    "volume": "14",
    "radical": "亥",
    "pronunciation": "胡改切",
    "variants": [
        {
            "wordhead": "𢁓",
            "explanation": "古文亥爲豕，與豕同。亥而生子，復從一起。",
            "seal_character": "祙"
        }
    ],
    "seal_character": "祘",
    "pinyin": "hai",
    "pinyin_full": "hài",
    "components": [
        "二",
        "乙",
        "人"
    ],
    "xuan_note": "",
    "kai_note": "",
    "duan_notes": [
        {
            "explanation": "荄也。十月微昜起接盛侌。",
            "note": "律曆志曰。該閡於亥。天文訓曰。亥者、閡也。釋名曰。亥、核也。收藏萬物。核取其好惡眞僞也。許云荄也者。荄、根也。陽氣根於下也。十月於卦爲坤。微陽從地中起接盛陰。卽壬下所云陰極陽生。故易曰。龍戰於野。戰者、接也。"
        },
        {
            "explanation": "从二。二、古文上字也。",
            "note": "謂陰在上也。"
        },
        {
            "explanation": "一人男、一人女也。",
            "note": "其下从二人。一人男、一人女。像乾道成男、坤道成女。"
        },
        {
            "explanation": "从𠃋。象褱子咳咳之形也。",
            "note": "咳與亥音同。胡改切。一部。"
        },
        {
            "explanation": "春秋傳曰。亥有二首六身。",
            "note": "左傳襄三十年文。孔氏左傳正義曰。二畫爲首。六畫爲身。按今篆法身衹有五畫。葢周時首二畫、下作六畫。與今篆法不同也。"
        },
        {
            "explanation": "古文亥。",
            "note": "各本篆體譌繆。今依宋本舊本更正。？？字皆與豕形略相似。"
        },
        {
            "explanation": "亥爲豕。",
            "note": "猶巳下云巳爲蛇也。"
        },
        {
            "explanation": "與豕同。",
            "note": "謂二篆之古文實一字也。豕之古文見九篇豕部。與亥古文無二字。故吕氏春秋曰。子夏之晉。過衞。有讀史記者曰晉師三豕涉河。子夏曰。非也。是己亥也。夫己與三相近。豕與亥相似。至於晉而問之。則曰晉師己亥渡河也。"
        },
        {
            "explanation": "亥而生子。復從一起。",
            "note": "此言始一終亥。亥終則復始一也。一下以韵語起。此以韵語終。"
        }
    ],
    "indexes": [
        "亥",
        "𢁓"
    ]
}