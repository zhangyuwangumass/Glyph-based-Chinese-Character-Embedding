{
    "id": 5007,
    "wordhead": "位",
    "explanation": "列中庭之左右謂之位。从人、立。",
    "volume": "08",
    "radical": "人",
    "pronunciation": "于備切",
    "variants": [],
    "seal_character": "摦",
    "pinyin": "wei",
    "pinyin_full": "wèi",
    "components": [
        "人",
        "立"
    ],
    "xuan_note": "",
    "kai_note": "",
    "duan_notes": [
        {
            "explanation": "列中庭之左右。",
            "note": "當作𠂇又。"
        },
        {
            "explanation": "謂之位。",
            "note": "庭當作廷。字之誤也。廴部曰。廷、朝中也。釋宮曰。中庭之左右謂之位。郭云。羣臣之列位也。周語注亦曰。中廷之左右曰位。按中廷猶言廷中。古者朝不屋。無堂階。故謂之朝廷。朝士掌外朝之位。左九棘。孤𨜮大夫位焉。右九棘。公侯伯子男位焉。面三槐。三公位焉。司士掌治朝之位。王南鄉。三公北面東上孤東面北上。𨜮大夫西面北上。王族故虎士在路門之右。南面東上。大僕大右大僕從者在路門之左。南面西上。雖有北面南面之臣。皆以左右約舉之。左傳云。有位于朝是也。引伸之凡人所處皆曰位。"
        },
        {
            "explanation": "从人立。",
            "note": "會意。于僃切。十五部。按小宗伯。掌神位。故書位作立。古文春秋公卽位爲公卽立。古者立位同字。葢古音十五部。與八部多合韻。"
        }
    ],
    "indexes": [
        "位"
    ]
}