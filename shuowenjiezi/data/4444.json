{
    "id": 4444,
    "wordhead": "黍",
    "explanation": "禾屬而黏者也。以大暑而穜，故謂之黍。从禾，雨省聲。孔子曰：“黍可爲酒，禾入水也。”凡黍之屬皆从黍。",
    "volume": "07",
    "radical": "黍",
    "pronunciation": "舒呂切",
    "variants": [],
    "seal_character": "懢",
    "pinyin": "shu",
    "pinyin_full": "shǔ",
    "components": [
        "雨",
        "禾"
    ],
    "xuan_note": "",
    "kai_note": "",
    "duan_notes": [
        {
            "explanation": "禾屬而黏者也。",
            "note": "九穀攷曰。以禾況黍。謂黍爲禾屬而黏者。非謂禾爲黍屬而不黏者也。禾屬而黏者黍。禾屬而不黏者𪎭。對文異。散文則通偁黍。謂之禾屬。要之皆非禾也。今山西人無論黏與不黏統呼之曰𪎭黍。太原以東則呼黏者爲黍子。不黏者爲𪎭子。黍宜爲酒、爲羞籩之餌餈、爲酏粥。𪎭宜爲飯。禾黍稻稷各有黏不黏二種。按黍爲禾屬者。其米之大小相等也。其𥝩異。禾穗下垂如椎而粒聚。黍𥝩略如稻而舒散。"
        },
        {
            "explanation": "㠯大暑而穜。故謂之黍。",
            "note": "大衍字也。九穀攷曰。伏生尙書大傳、淮南、劉向說苑皆云。大火中種黍菽。而吕氏春秋則云。日至樹麻與菽。麻正𪎭之誤。又夏小正。五月初昏大火中種黍菽糜。糜字因下文誤衍。諸書皆言種黍以夏至。說文獨言以大暑。葢言種暑之極時。其正時實夏至也。玉裁謂。種植有定時。古今所同。非可叚借。許書經轉寫妄增一字耳。以暑種故謂之黍。猶二月生、八月孰得中和。故謂之禾。皆以曡韵訓釋。"
        },
        {
            "explanation": "从禾。雨省聲。",
            "note": "舒吕切。五部。"
        },
        {
            "explanation": "孔子曰。黍可爲酒。",
            "note": "如稬與秫皆宜酒。"
        },
        {
            "explanation": "故从禾入水也。",
            "note": "依廣韵補故从二字。此說字形之異說也。凡云孔子曰者、通人所傳。以禾入水不見其必爲酒。故先雨省聲之說。而禾入水會意之說次之。今之隷書則从禾入水。不从雨省。"
        }
    ],
    "indexes": [
        "黍"
    ]
}