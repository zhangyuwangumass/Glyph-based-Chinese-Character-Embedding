{
    "id": 8597,
    "wordhead": "紞",
    "explanation": "冕冠塞耳者。从糸冘聲。",
    "volume": "13",
    "radical": "糸",
    "pronunciation": "都感切",
    "variants": [],
    "seal_character": "珑",
    "pinyin": "dan",
    "pinyin_full": "dǎn",
    "components": [
        "冘",
        "糸"
    ],
    "xuan_note": "臣鉉等曰：今俗別作髧，非是。",
    "kai_note": "",
    "duan_notes": [
        {
            "explanation": "冕冠𡫳耳者。",
            "note": "魯語。王后親織玄紞。韋曰。紞所以縣瑱當耳者。齊風。充耳以素乎而。充耳以青乎而。充耳以黄乎而。箋云。素、靑、黄、謂所以縣瑱者。或名爲紞。織之。人君五色。臣則三色而巳。瓊華、瓊瑩、瓊英、謂縣紞之末。所謂瑱也。玉裁按紞所以縣瑱。瑱所以塞耳。紞非塞耳者也。大戴禮。黈絖塞耳。所以揜聰。黈、黃色也。絖同纊。薛綜東京賦注曰。黈纊、言以黃綿大如丸縣冠㒳邊當耳。不欲妄聞不急之言。此薛氏緣辭生訓。大戴絖字乃紞之譌。形之誤也。黃色之紞下垂充耳。人君紞五色。故或單舉玄。或單舉黃。以該他色。自紞譌爲絖。漢初諸儒不能辨證。禮緯、客難、東京賦諸書又改作纊。因起薜氏繆說。而呂忱、顔師古從之。用黃綿塞耳、禮之所無。士喪禮曰。瑱用白纊。豈有生時以纊充耳者。如淳漢書注曰。以玉爲瑱。以黈纊縣之。如語亦欠明了。古文用字𣃔無有呼絛繩爲纊者。許書冕冠塞耳者、當作冕冠所以縣塞耳者。乃與鄭箋詩、韋注國語合。鄭、韋析言之。許潬言之耳。引申之義爲衾紞。鄭云。被識也。按今人語謂之當頭。卽當耳之意。又紞如打五𡔷。亦謂當𡔷面有聲也。"
        },
        {
            "explanation": "从糸。冘聲。",
            "note": "都感切。七部。"
        }
    ],
    "indexes": [
        "紞"
    ]
}