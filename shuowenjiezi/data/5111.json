{
    "id": 5111,
    "wordhead": "僞",
    "explanation": "詐也。从人爲聲。",
    "volume": "08",
    "radical": "人",
    "pronunciation": "危睡切",
    "variants": [],
    "seal_character": "擏",
    "pinyin": "wei",
    "pinyin_full": "wěi",
    "components": [
        "人",
        "爲"
    ],
    "xuan_note": "",
    "kai_note": "",
    "duan_notes": [
        {
            "explanation": "詐也。",
            "note": "詐者、欺也。釋詁曰。詐、僞也。按經傳多假爲爲僞。如詩。人之爲言。卽僞言。月令。作爲淫巧。今月令云詐僞淫巧。古文尙書南僞。史記作南爲。左傳爲讀僞者不一。葢字涉於作爲則曰僞。徐鍇曰。僞者、人爲之。非天眞也。故人爲爲僞是也。荀𨜮曰。桀紂、性也。堯舜、僞也。人之性惡。其善者僞也。不可學、不可事而在人者謂之性。可學而能可事而成之在人者謂之僞。又曰。生之所以然者謂之性。心慮而能爲之動謂之僞。慮積焉、能習焉而後成謂之僞。荀𨜮之意謂堯舜不能無待於人爲耳。玉裁昔爲謝侍郎墉作荀𨜮補注。曾言之。"
        },
        {
            "explanation": "从人。爲聲。",
            "note": "危睡切。古音在十七部。"
        }
    ],
    "indexes": [
        "伪",
        "僞"
    ]
}