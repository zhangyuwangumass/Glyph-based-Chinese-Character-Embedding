{
    "id": 5885,
    "wordhead": "嵞",
    "explanation": "會稽山。一曰九江當嵞也。民以辛壬癸甲之日嫁娶。从屾余聲。《虞書》曰：“予娶嵞山。”",
    "volume": "09",
    "radical": "屾",
    "pronunciation": "同都切",
    "variants": [],
    "seal_character": "栬",
    "pinyin": "tu",
    "pinyin_full": "tú",
    "components": [
        "余",
        "屾"
    ],
    "xuan_note": "",
    "kai_note": "",
    "duan_notes": [
        {
            "explanation": "會稽山也。",
            "note": "左傳。禹會諸矦於塗山。執玉帛者萬國。魯語。昔禹致羣神於會稽之山。防風氏後至。禹殺而戮之二傳所說正是一事。故云嵞山卽會稽山。嵞塗古今字。故今左傳作塗。封禪書云。管仲曰。禹封泰山。禪會稽。吳越春秋曰。禹登茅山以朝羣臣。乃大會計。更名茅山爲會稽。封禪書又云。秦幷天下。自殽以東名山五。大室、恒山、太山、會稽、湘山。劉向上封事曰。禹葬會稽。葢大禹以前名嵞山。大禹以後則名會稽山。故許以今名釋古名也。杜注左傳云。塗山左壽春東北。非古說也。會稽山在今浙江省紹興府治東南十二里。"
        },
        {
            "explanation": "一曰九江當涂也。民俗㠯辛壬癸甲之日嫁娶。",
            "note": "一曰者、別一義。謂嵞山在九江。當塗也。地理志。九江郡當塗。應劭曰。禹所娶塗山氏國也。郡國志。九江郡屬縣有當塗。有平阿。平阿有塗山。按平阿本當塗地。漢當塗卽今安徽省鳳陽府懷遠縣。縣東南有塗山。非今在江南太平府治之當塗也。咎繇謨曰。子創若時。娶于塗山。辛壬癸甲。鄭注云。登用之年。始娶于塗山氏。三宿而爲帝所命治水。水經注引呂氏春秋禹娶塗山氏女。不以私害公。自辛至甲四日。復往治水。故江淮之俗以辛壬癸甲爲嫁娶日也。許云當塗民俗以辛壬癸甲之日嫁娶。正與呂覽合。鄭注尙書亦同呂覽。尙書辛壬癸甲、言娶塗山所歷之四日也。縣之名當塗者、葢以嵞山得名。嵞塗古今字。"
        },
        {
            "explanation": "从屾。余聲。",
            "note": "同都切。五部。"
        },
        {
            "explanation": "虞書曰。予娶嵞山。",
            "note": "咎繇謨文。合二句爲一句。如東方昌矣之類。此證後說也。"
        }
    ],
    "indexes": [
        "嵞"
    ]
}