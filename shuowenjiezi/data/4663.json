{
    "id": 4663,
    "wordhead": "㝱",
    "explanation": "寐而有覺也。从宀从疒，夢聲。《周禮》：“以日月星辰占六㝱之吉凶：一曰正㝱，二曰㖾㝱，三曰思㝱，四曰悟㝱，五曰喜㝱，六曰懼㝱。”凡㝱之屬皆从㝱。",
    "volume": "07",
    "radical": "㝱",
    "pronunciation": "莫鳳切",
    "variants": [],
    "seal_character": "拟",
    "pinyin": "meng",
    "pinyin_full": "mènɡ",
    "components": [
        "夢",
        "宀",
        "疒"
    ],
    "xuan_note": "",
    "kai_note": "",
    "duan_notes": [
        {
            "explanation": "寐而覺者也。",
            "note": "寐而覺、與酲字下醉而覺同意。今字叚夢爲之。夢行而㝱廢矣。"
        },
        {
            "explanation": "从宀。从𤕬。夢聲。",
            "note": "宀者、覆也。𤕬者、倚著也。夢者、不明也。夢亦聲。古音在六部。今莫鳳切。"
        },
        {
            "explanation": "周禮。㠯日月星辰占六㝱之吉凶。",
            "note": "鄭注詳矣。"
        },
        {
            "explanation": "一曰正㝱。",
            "note": "鄭云。無所感動。平安自夢也。"
        },
        {
            "explanation": "二曰㖾㝱。",
            "note": "㖾者、譁訟也。借爲驚遻之遻。周禮作噩夢。杜子春云。當爲驚愕之愕。謂驚愕爲夢也。"
        },
        {
            "explanation": "三曰思㝱。",
            "note": "鄭云。覺時所思念之而夢也。思小徐作觭。誤。"
        },
        {
            "explanation": "四曰寤㝱。",
            "note": "鄭云。覺時所道之而夢也。寤大徐作悟。"
        },
        {
            "explanation": "五曰喜㝱。",
            "note": "鄭云。喜悅而夢也。"
        },
        {
            "explanation": "六曰懼㝱。",
            "note": "鄭云。恐懼而㝱也。巳上周禮占夢文。"
        }
    ],
    "indexes": [
        "㝱"
    ]
}