{
    "id": 5041,
    "wordhead": "儽",
    "explanation": "垂皃。从人纍聲。一曰嬾解。",
    "volume": "08",
    "radical": "人",
    "pronunciation": "落猥切",
    "variants": [],
    "seal_character": "撉",
    "pinyin": "lei",
    "pinyin_full": "lěi",
    "components": [
        "人",
        "纍"
    ],
    "xuan_note": "",
    "kai_note": "",
    "duan_notes": [
        {
            "explanation": "𠂹皃。",
            "note": "老子曰。儽儽兮若無所歸。王弼、陸希聲本同。今按此㒍㒍之誤。河上公本作乗乗。㒍從積絫之絫。與乗義相近。樂記。纍纍乎端如貫珠。音義云。本又作累。卽絫字。㒍㒍爲垂皃。則與絫絫同也。"
        },
        {
            "explanation": "从人。絫聲。",
            "note": "各本篆皆作儽。解皆作纍聲。今正。絫者、增也。从厽。从糸。厽亦聲。在古音十六部。纍者、綴得理也。亦大索也。从糸。畾聲。在古音十五部。二字古形古音皆不同。而後人亂之。人部有㒍、有儡。形音義皆各殊也。廣韵六脂曰。儽亦傫。傫是儽非。累卽絫也。集韵脂、類篇皆首列㒍。次列儽。知㒍爲正體矣。惟玉篇、廣韵、集韵力追力罪切。皆不若集韵入五寘力僞一切合於古。"
        },
        {
            "explanation": "一曰嬾懈。",
            "note": "廣雅曰。㒍㒍、疲也。是其義也。今廣雅字尙从絫不誤。史記纍纍若喪家之狗。韓詩外傳作羸乎若喪家之狗。然則正當作㒍也。集韵五寘。病困謂之儽。字體亦誤。"
        }
    ],
    "indexes": [
        "儽"
    ]
}