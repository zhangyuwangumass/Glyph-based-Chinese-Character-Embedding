{
    "id": 564,
    "wordhead": "藪",
    "explanation": "大澤也。从艸𢿙聲。九州之藪：楊州具區，荆州雲夢，豫州甫田，青州孟諸，沇州大野，雝州弦圃，幽州奚養，冀州楊紆，并州昭餘祁是也。",
    "volume": "01",
    "radical": "艸",
    "pronunciation": "蘇后切",
    "variants": [],
    "seal_character": "偳",
    "pinyin": "sou",
    "pinyin_full": "sǒu",
    "components": [
        "艸",
        "數"
    ],
    "xuan_note": "",
    "kai_note": "",
    "duan_notes": [
        {
            "explanation": "大澤也。",
            "note": "地官澤虞曰。每大澤大藪。中澤中藪。小澤小藪。注。澤水所鍾也。水希曰藪。此析言則澤藪殊也。職方氏云。其澤藪曰某。毛詩傳曰。藪澤。此統言則不別也。職方氏注曰。大澤曰藪。與說文合。葢藪實兼水鍾、水希而言。爾雅十藪𣪠釋地。不𣪠釋水。正謂地多水少。艸木所聚。"
        },
        {
            "explanation": "从艸。數聲。",
            "note": "蘇后切。四部。"
        },
        {
            "explanation": "九州之藪。",
            "note": "見職方氏。"
        },
        {
            "explanation": "楊州具區。",
            "note": "鄭曰。具區在吳南。謂漢吳縣南。屬㑹稽郡。禹貢謂之震澤。今謂之太湖。"
        },
        {
            "explanation": "荆州雲夢。",
            "note": "夢今周禮作瞢。鄭曰。雲瞢在華容。漢華容縣屬南郡。"
        },
        {
            "explanation": "豫州甫田。",
            "note": "甫今本作圃。汲古未改本、宋本、李燾五音韵譜本皆作甫。毛詩。東有甫草。毛云。甫、大也。箋云。甫草者、甫田之草也。鄭有甫田。俗本作圃田釋文及吳應龍本不誤葢鄭所據爾雅、許所據周禮皆作甫田。甫圃古通用。故毛詩甫艸。韓詩作圃艸。詩箋、說文作甫田。今他書皆作圃田。職方注曰。圃田在中牟。漢中牟屬河南郡。"
        },
        {
            "explanation": "靑州孟諸。",
            "note": "孟今周禮作望。鄭曰。望諸、明都也。在睢陽。漢睢陽縣屬梁國。"
        },
        {
            "explanation": "兗州大野。",
            "note": "鄭曰。大野在鉅野。漢鉅野屬山陽郡。"
        },
        {
            "explanation": "雝州弦圃。",
            "note": "今周禮作弦蒲。注曰。弦或爲汧。蒲或爲浦。按許所據葢卽鄭之或本。圃浦未知孰是。今本說文作蒲。汲古未改本、宋本、李燾本皆作圃。職方注曰。弦蒲在汧。漢汧縣屬右扶風。"
        },
        {
            "explanation": "幽州奚養。",
            "note": "周禮作豯養。杜子春讀豯爲奚。按說文大部奚、大腹也。豕部豯、肫生三月、腹奚奚皃也。杜葢說此藪名取大腹意。不取豕意。故易豯爲奚。而班、許從之。鄭曰。豯養在長廣。漢長廣縣屬琅邪郡。"
        },
        {
            "explanation": "冀州楊紆。",
            "note": "鄭曰。楊紆所在未聞。爾雅曰。秦有楊陓。呂氏春秋作陽華。注曰。陽華在鳳翔。或曰在華陰西。淮南作陽紆。注曰。在馮翊池陽。一名具圃。"
        },
        {
            "explanation": "幷州昭餘祁。是也。",
            "note": "鄭曰。昭餘祁在鄔。漢鄔縣屬太原郡。徐鍇本餘作余。淮南作燕之昭余。無祁字。凡職方氏之川寖。說文散舉之。藪則彚舉之。"
        }
    ],
    "indexes": [
        "薮",
        "藪"
    ]
}