{
    "id": 7072,
    "wordhead": "泥",
    "explanation": "水。出北地郁郅北蠻中。从水尼聲。",
    "volume": "11",
    "radical": "水",
    "pronunciation": "奴低切",
    "variants": [],
    "seal_character": "浅",
    "pinyin": "ni",
    "pinyin_full": "ní",
    "components": [
        "水",
        "尼"
    ],
    "xuan_note": "",
    "kai_note": "",
    "duan_notes": [
        {
            "explanation": "泥水。出北地郁郅北蠻中。",
            "note": "北地郡郁郅、見前志。今甘肅慶陽府安化縣治、卽郁郅故城也。前志郁郅下曰。泥水、出北蠻夷中。泥陽下應注曰。泥水、出郁郅北蠻中。一統志曰。東河在安化縣東。卽白馬水也。元和志。延慶縣西臨白馬州。寰宇記。白馬水、出北塞夷中。引水經注云洛川南逕尉李城東北。合馬嶺水。號白馬水。明統志。東河來自沙漠。至安化城北。合懷安及靈溝水南流。至合水縣爲馬蓮河。東河及下流馬蓮河皆卽古泥水也。按馬蓮、卽馬嶺之轉語。"
        },
        {
            "explanation": "从水尼聲。",
            "note": "奴低切。十五部。按今字皆用爲塗泥字。"
        }
    ],
    "indexes": [
        "泥"
    ]
}