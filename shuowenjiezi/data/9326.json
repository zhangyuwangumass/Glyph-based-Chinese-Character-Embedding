{
    "id": 9326,
    "wordhead": "銖",
    "explanation": "權十分黍之重也。从金朱聲。",
    "volume": "14",
    "radical": "金",
    "pronunciation": "市朱切",
    "variants": [],
    "seal_character": "眞",
    "pinyin": "zhu",
    "pinyin_full": "zhū",
    "components": [
        "朱",
        "金"
    ],
    "xuan_note": "",
    "kai_note": "",
    "duan_notes": [
        {
            "explanation": "權十絫黍之重也。",
            "note": "各本作權十分黍之重也。今正。權、五權也。五權、銖兩斤鈞䄷也。厽部曰。絫、十黍之重也。此云銖、權十絫黍之重也。㒳部曰。兩、二十四銖爲一兩。斤本無其字。以斫木之斤爲之。十六兩也。鈞、三十斤也。禾部曰。䄷、百二十斤也。按許說與漢律曆志合。志曰。一龠容千二百黍。重十二銖。㒳之、二十四銖爲兩。十六兩爲斤。三十斤爲鈞。四鈞爲石。此許所本。言十絫黍者、謂百黍也。必言黍者、蒙十黍之重爲絫而言。又使兩、斤、鈞、䄷、黍數可計也。若禾部稱下云。十二粟爲一分。十二分爲一銖。則用淮南天文訓。與律曆志别爲一說、粟者、禾實也。以今禾黍驗之。粟輕於黍遠甚。程氏瑶田說。"
        },
        {
            "explanation": "从金。朱聲。",
            "note": "市朱切。四部。"
        }
    ],
    "indexes": [
        "铢",
        "銖"
    ]
}