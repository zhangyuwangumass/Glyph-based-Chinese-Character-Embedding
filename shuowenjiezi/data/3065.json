{
    "id": 3065,
    "wordhead": "彭",
    "explanation": "鼓聲也。从壴彡聲。",
    "volume": "05",
    "radical": "壴",
    "pronunciation": "薄庚切",
    "variants": [],
    "seal_character": "寄",
    "pinyin": "peng",
    "pinyin_full": "pénɡ",
    "components": [
        "彡",
        "壴"
    ],
    "xuan_note": "臣鉉等曰：當从形省乃得聲。",
    "kai_note": "",
    "duan_notes": [
        {
            "explanation": "𡔷聲也。",
            "note": "詩之言𡔷聲者惟鼉𡔷逢逢。毛曰。逢逢、和也。逢逢埤蒼、廣雅作韸韸。高注淮南吕覽、郭注山海經引詩皆作韸韸。許無韸字。彭卽韸也。東陽合韵也。毛詩。出車彭彭。又四牡彭彭。又駟騵彭彭。又以車彭彭。凡言彭彭皆謂馬。卽鄭風駟？旁旁之異文。彭旁皆假借。其正字則馬部之騯也。言馬而假𡔷聲之字者。其壯盛相似也。齊風。行人彭彭。傳曰。多皃。亦盛意。"
        },
        {
            "explanation": "从壴。",
            "note": "𡔷省。"
        },
        {
            "explanation": "从彡。",
            "note": "从彡各本作彡聲。今正。从彡猶从三也。指之列多略不過三。故毛飾畫文之字作彡。彭亦从彡也。大司馬冬狩言三𡔷者四。言𡔷三闋者一。左傳曹劌亦言三𡔷。雖未知每𡔷若干聲。而从彡之意可見矣。薄庚切。古音在十部。同旁。"
        }
    ],
    "indexes": [
        "彭"
    ]
}