{
    "id": 6985,
    "wordhead": "汾",
    "explanation": "水。出太原晉陽山，西南入河。从水分聲。或曰出汾陽北山，冀州浸。",
    "volume": "11",
    "radical": "水",
    "pronunciation": "符分切",
    "variants": [],
    "seal_character": "泭",
    "pinyin": "fen",
    "pinyin_full": "fén",
    "components": [
        "分",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "汾水。出大原晉陽山。西南入河。",
            "note": "太原郡晉陽、二志同。今山西太原府太原縣縣治東北有太原舊城。城中舊有三城。一曰大明城。古晉陽城也。左傳有六名。曰大夏、曰大原、曰大鹵、曰夏墟、曰晉陽、曰鄂。其實一也。周禮河內曰冀州。其浸汾、潞。左傳曰新田有汾澮以流其惡。又曰宣汾洮。前志曰。大原郡晉陽。晉水所出。東入汾。汾陽。汾水所出。西南至汾陰入河。水經曰。汾水、出大原汾陽縣北管涔山。至汾陰縣北。西注於河。按許云出晉陽山與志水經不合者、志水經舉其遠源。許舉其近源也。汾出管涔山。東南過晉陽縣東。晉水從縣南東流注之。許意謂晉水卽汾水之源。所謂晉陽山者、葢卽縣甕山。在今太原縣西南十里。晉水所出也。杜注左傳曰。汾水出太原。與許合。今汾水出靜樂縣管涔山。經陽曲縣。至太原縣城東。晉水入焉。又經淸源縣東南、徐溝縣北。又經交城縣、文水縣、平遙縣、汾陽縣、孝義縣、介休縣、靈石縣、霍州、趙城縣、洪洞縣、臨汾縣、襄陵縣、太平縣、曲沃縣。至絳州城南。澮水入焉。又經稷山縣、河津縣。至榮河縣北境入河。在龍門之南五十里。曰汾口。於古水道無大異。"
        },
        {
            "explanation": "从水。分聲。",
            "note": "符分切。十三部。按大雅汾王之甥。毛曰。汾、大也。此謂汾卽墳之假借也。"
        },
        {
            "explanation": "或曰出汾陽北山。",
            "note": "漢志、水經說見上。鄭注周禮亦曰汾出汾陽。"
        },
        {
            "explanation": "冀州浸。",
            "note": "周禮職方氏文。"
        }
    ],
    "indexes": [
        "汾"
    ]
}