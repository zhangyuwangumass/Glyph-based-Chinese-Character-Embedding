{
    "id": 5210,
    "wordhead": "虛",
    "explanation": "大丘也。崐崘丘謂之崐崘虛。古者九夫爲井，四井爲邑，四邑爲丘。丘謂之虛。从丘虍聲。",
    "volume": "08",
    "radical": "丘",
    "pronunciation": "丘如切",
    "variants": [],
    "seal_character": "攸",
    "pinyin": "qu",
    "pinyin_full": "xū",
    "components": [
        "虍",
        "丘"
    ],
    "xuan_note": "臣鉉等曰：今俗别作墟，非是。",
    "kai_note": "",
    "duan_notes": [
        {
            "explanation": "大丠也。昆侖丠謂之昆侖虚。",
            "note": "昆侖丘、丘之至大者也。釋水曰。河出昆侖虚。海內西經曰。海內昆侖之虚在西北。帝之下都。卽西山經昆侖之丘。實惟帝之下都也。水部曰。泑津在昆侖虚下。按虚者、今之墟字。猶昆侖今之崐崘字也。虚本謂大丘。大則空曠。故引伸之爲空虚。如魯、少皞之虚。衛、顓頊之虚。陳、大皞之虚。鄭、祝融之虚。皆本帝都。故謂之虚。又引伸之爲凡不實之稱。邶風。其虚其邪。毛曰。虚、虚也。謂此虚字乃謂空虚。非丘虚也。一字有數義數音。則訓詁有此例。如許書巳、巳也。謂此辰巳之字。其義爲巳甚也。虚訓空。故丘亦訓空。如漢書丘亭是。自學者䍐能會通。乃分用墟虚字。別休居邱於二切。而虚之本義廢矣。"
        },
        {
            "explanation": "古者九夫爲井。四井爲邑。四邑爲丠。丠謂之虗。",
            "note": "此又引小司徒職文。言丘亦名虗。皆說虗篆从丘之意也。丘虚語之轉。易𦫵九三。𦫵虚邑。馬云。虚、丘也。虚猶聚也、居也。引伸爲虚落。今作墟。庸風。𦫵彼虗矣。傳曰。虚、漕虚也。"
        },
        {
            "explanation": "从丠。虍聲。",
            "note": "邱如切。又朽居切。五部。"
        }
    ],
    "indexes": [
        "虚",
        "虛"
    ]
}