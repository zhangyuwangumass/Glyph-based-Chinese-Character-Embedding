{
    "id": 4920,
    "wordhead": "黹",
    "explanation": "箴縷所紩衣。从㡀，丵省。凡黹之屬皆从黹。",
    "volume": "07",
    "radical": "黹",
    "pronunciation": "陟几切",
    "variants": [],
    "seal_character": "搄",
    "pinyin": "zhi",
    "pinyin_full": "zhǐ",
    "components": [
        "丵"
    ],
    "xuan_note": "臣鉉等曰：丵，眾多也，言箴縷之工不一也。",
    "kai_note": "",
    "duan_notes": [
        {
            "explanation": "箴縷所紩衣也。",
            "note": "箴當作鍼。箴所以綴衣。鍼所以縫也。紩、縫也。縷、綫也。絲亦可爲綫矣。以鍼貫縷紩衣曰黹。釋言曰。黹、紩也。臯陶謨曰。絺繡。鄭本作希。注曰。希讀爲黹。黹、紩也。周禮司服希冕。鄭注引書希繡。又云。希讀爲黹。或作絺。字之誤也。今本周禮注疏傳寫倒亂。今俗語云鍼黹是此字。按許多云希聲而無希篆。疑希者古文黹也。从巾。上象繡形。"
        },
        {
            "explanation": "从㡀、丵省。象刺文也。",
            "note": "韵會有此四字。丵者、叢生艸也。鍼縷之多象之。陟几切。十五部。"
        }
    ],
    "indexes": [
        "黹"
    ]
}