{
    "id": 4277,
    "wordhead": "游",
    "explanation": "旌旗之流也。从㫃汓聲。",
    "volume": "07",
    "radical": "㫃",
    "pronunciation": "以周切",
    "variants": [
        {
            "wordhead": "𨒰",
            "explanation": "古文游。",
            "seal_character": "愘"
        }
    ],
    "seal_character": "愗",
    "pinyin": "you",
    "pinyin_full": "yóu",
    "components": [
        "子",
        "辵",
        "汓"
    ],
    "xuan_note": "",
    "kai_note": "",
    "duan_notes": [
        {
            "explanation": "旌旗之流也。",
            "note": "流宋刊本皆同。集韵、類篇乃作旒。俗字耳。旗之游如水之流。故得偁流也。大常十有二游。旂九游。旟七游。旗六游。旐四游。周禮。王建大常。十有二游。上公建旂。九游。侯伯七游。子男五游。孤卿建旜。大夫士建物。其游各視其命之數。禮緯含文嘉云。天子之旗九仞十二旒曳地。諸侯七仞九旒齊軫。卿大夫五仞七旒齊較。士三仞五旒齊首。皆不言其命數。未可信。旗之正幅爲縿。游則屬焉。節服氏。六人維王之大常。注。王旌十二旒。㒳㒳以縷綴連。旁三人持之。然則旗之制。游屬於㒳旁。十二游者、一旁六游。九游、則㒳旁一四一五。已下可知也。曳地、齊軫皆謂游。其正幅之長。爾雅曰。旐長尋。餘未聞。游亦曰旓。楊雄賦有此字。大人賦作髾游。周禮省作斿。引伸爲凡垂流之偁。如弁師說冕弁之斿是。又引伸爲出游、嬉游。俗作遊。"
        },
        {
            "explanation": "从㫃。汓聲。",
            "note": "以周切。三部。此字省作斿。俗作旒。集韵云。斿亦作㫍篆與此同義。而居非其次。當移此下。正之曰。游或作㫍。"
        },
        {
            "explanation": "古文游。",
            "note": "从辵者、流行之義也。从㜽者、汓省聲也。俗作遊者、合二篆爲一字。"
        }
    ],
    "indexes": [
        "游",
        "𨒰",
        "遊"
    ]
}
