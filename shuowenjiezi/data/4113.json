{
    "id": 4113,
    "wordhead": "鄒",
    "explanation": "魯縣，古邾國，帝顓頊之後所封。从邑芻聲。",
    "volume": "06",
    "radical": "邑",
    "pronunciation": "側鳩切",
    "variants": [],
    "seal_character": "恩",
    "pinyin": "zou",
    "pinyin_full": "zōu",
    "components": [
        "芻",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "魯縣。古邾婁國。帝顓頊之後所封。",
            "note": "魯國騶、二志同。二志作騶、許作鄒者。葢許本作魯騶縣。如今汝南新息、今南陽穰縣之比。淺者乃刪去騶字耳。周時或云鄒、或云邾婁者。語言緩急之殊也。周時作鄒、漢時作騶者。古今字之異也。邾婁各本無婁。今依韵會所據正。左、榖作邾。公羊、檀弓作邾婁。婁如字。邾又夷也。邾婁之合聲爲鄒。夷語也。國語、孟子作鄒。三者鄒爲正。邾則省文。故邾篆下不言春秋邾國。此必依公羊作邾婁國也。漢時縣名作騶。如韓勑碑陰騶韋仲卿足證。鄭語曰。曹姓鄒莒。韋云。陸終第五子曰安。爲曹姓。封於鄒。杜諩云。邾、曹姓。顓頊之後。有六終。產六子。其弟五子曰安。邾卽安之後也。周武王封其苗裔俠爲附庸。居邾。前志曰。騶故邾國。曹姓。二十九世爲楚所滅。按左傳顓項氏有子曰黎爲祝融。祝融之後八姓。妘、曹其二也。然則上文鄶祝融之後妘姓所封。此云帝顓頊之後。互文錯見也。今山東兖州府鄒縣縣東南二十六里有古邾城。○趙氏岐曰。鄒本春秋邾子之國。至孟子時改曰鄒。此未知其始本名鄒也。"
        },
        {
            "explanation": "从邑。芻聲。",
            "note": "側鳩切。三部。"
        }
    ],
    "indexes": [
        "邹",
        "鄒"
    ]
}