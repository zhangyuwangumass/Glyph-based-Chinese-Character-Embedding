{
    "id": 7033,
    "wordhead": "濮",
    "explanation": "水。出東郡濮陽，南入鉅野。从水僕聲。",
    "volume": "11",
    "radical": "水",
    "pronunciation": "博木切",
    "variants": [],
    "seal_character": "洞",
    "pinyin": "pu",
    "pinyin_full": "pú",
    "components": [
        "水",
        "僕"
    ],
    "xuan_note": "",
    "kai_note": "",
    "duan_notes": [
        {
            "explanation": "濮水。出東郡濮陽。南入鉅野。",
            "note": "東郡濮陽、二志同。前志濮陽下曰。衞成公自楚丘徙此。故帝丘。顓頊虛。杜預曰。帝丘、昆吾氏因之。故曰昆吾之虛。今直𣜩大名府開州西南濮陽故城是也。鉅野、二志屬山陽郡。前志鉅壄下曰。大壄澤在北。兖州藪。卽西狩獲麟之所。爾雅十藪之一。今山東曹州府鉅野縣、漢舊縣也。自隨以後。濟流枯竭。大野漸微。元末爲河所決。河徙後遂涸爲平陸。濮水者、殷紂時師延作靡靡之樂。已而自沈之水也。前志陳畱郡封丘下曰。濮渠水首受？。東北至都關入羊里水。水經注濟水篇言濮渠故瀆、自濟東北流爲高梁陂。又東逕匡城北。又東北逕酸棗縣故城南。又東逕蒲城北。又東逕韋城南。又東逕長垣縣故城北。又東分爲二瀆。北濮出焉。濮渠又東逕須城北。又東逕濮陽故城南。又東逕離狐縣故城南。又東逕葭密縣故城北。又東北逕鹿城南。又東與句瀆合。與濟同入鉅野。按酈所云、卽許所說故道也。今濮河自河南封邱縣流徑長垣縣北、東明縣南。又東經開州東南。合洪河入山東濮州界。俗譌爲普河。方輿紀要曰。今濟絶河遷。濮水源流不可復考矣。"
        },
        {
            "explanation": "从水。僕聲。",
            "note": "博木切。三部。牧誓、左傳之濮人、百濮、則在江漢之南。"
        }
    ],
    "indexes": [
        "濮"
    ]
}