{
    "id": 4266,
    "wordhead": "旟",
    "explanation": "錯革畫鳥其上，所以進士衆。旟旟，衆也。从㫃與聲。《周禮》曰：“州里建旟。”",
    "volume": "07",
    "radical": "㫃",
    "pronunciation": "以諸切",
    "variants": [],
    "seal_character": "愊",
    "pinyin": "yu",
    "pinyin_full": "yú",
    "components": [
        "與"
    ],
    "xuan_note": "",
    "kai_note": "",
    "duan_notes": [
        {
            "explanation": "錯革鳥其上。",
            "note": "鳥上各本有畫字。妄人所增。攷韵會所據小徐本無此字。今𠜂。司常職曰。鳥隼爲旟。爾雅曰。錯革鳥曰旟。小雅毛傳曰。鳥章、錯革鳥爲章也。李巡云。錯革鳥者、以革爲之。置於旐端。孫炎云。錯、置也。革、急也。言畫急疾之鳥於縿。周官所謂鳥隼爲旟者矣。郭云。此謂合剝鳥皮毛置之竿頭。卽禮記云載鴻及鳴鳶。三人釋革各不同。許仍爾雅原文。許意大約於孫說無異。鄭注周禮云。畫日月。畫交龍。畫熊虎鳥隼龜蛇。是則鄭之說錯革鳥。謂畫鳥隼。孫說所本也。許云其上者、謂畫於正幅高處。"
        },
        {
            "explanation": "所㠯進士衆。",
            "note": "小雅。大人占之。旐維旟矣。室家溱溱。傳云。溱溱、衆也。旐旟所以聚衆也。"
        },
        {
            "explanation": "旟旟、",
            "note": "宋本集韵皆疊旟字。"
        },
        {
            "explanation": "衆也。从㫃。與聲。",
            "note": "按此八字當作从㫃从與、與與衆也、與亦聲十一字。轉寫譌舛耳。楚茨箋云。與與、蕃廡皃。旟从與會意。以諸切。五部。"
        },
        {
            "explanation": "周禮曰。州里建旟。",
            "note": "司常職文。大司馬。仲秋敎治兵。百官載旟。"
        }
    ],
    "indexes": [
        "旟"
    ]
}