{
    "id": 6366,
    "wordhead": "鼫",
    "explanation": "五技鼠也。能飛，不能過屋；能緣，不能窮木；能游，不能渡谷；能穴，不能掩身；能走，不能先人。从鼠石聲。",
    "volume": "10",
    "radical": "鼠",
    "pronunciation": "常隻切",
    "variants": [],
    "seal_character": "橁",
    "pinyin": "shi",
    "pinyin_full": "shí",
    "components": [
        "石",
        "鼠"
    ],
    "xuan_note": "",
    "kai_note": "",
    "duan_notes": [
        {
            "explanation": "五技鼠也。能飛不能過屋。能緣不能竆木。能游不能渡谷。",
            "note": "三句一韵。"
        },
        {
            "explanation": "能穴不能掩身。能走不能先人。",
            "note": "二句一韵。"
        },
        {
            "explanation": "此之謂五技。",
            "note": "五字依詩碩鼠正義補。釋獸鼠屬有鼫鼠。孫炎云。五技鼠也。舍人、樊光同。易晉九四。晉如鼫鼠。九家易以五技鼠釋之。荀卿云。梧鼠五技而竆。詩魏風。碩鼠碩鼠。無食我黍。鄭箋云。碩、大也。不言五技。是詩碩鼠非鼫鼠。崔豹古今注乃云螻蛄。一名鼫鼠。有五能而不成技術。此語殊誤。螻蛄不妨名鼫鼠。要不得云有五技也。倘許謂螻蛄。則此篆必次於部末。如黽部之蝇鼄、馬部之驘驢騊駼等字矣。"
        },
        {
            "explanation": "从鼠。石聲。",
            "note": "常隻切。古音在五部。"
        }
    ],
    "indexes": [
        "鼫"
    ]
}