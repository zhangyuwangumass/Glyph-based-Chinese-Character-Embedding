{
    "id": 4439,
    "wordhead": "稘",
    "explanation": "復其時也。从禾其聲。《虞書》曰：“稘三百有六旬。”",
    "volume": "07",
    "radical": "禾",
    "pronunciation": "居之切",
    "variants": [],
    "seal_character": "懝",
    "pinyin": "ji",
    "pinyin_full": "jī",
    "components": [
        "其",
        "禾"
    ],
    "xuan_note": "",
    "kai_note": "",
    "duan_notes": [
        {
            "explanation": "復其時也。",
            "note": "言帀也。十二月帀爲期年。中庸一月帀爲期月。左傳旦至旦亦爲期。今皆假期爲之。期行而稘廢矣。"
        },
        {
            "explanation": "从禾。",
            "note": "从禾者、取舊穀𣳚新穀𦫵也。"
        },
        {
            "explanation": "其聲。",
            "note": "居之切。一部。"
        },
        {
            "explanation": "唐書曰。稘三百有六旬。",
            "note": "堯典文。今堯典作期。葢壁中古文作稘。孔安國以今字讀之。易爲期也。唐書、大徐作虞書。攷心部偁唐書五品不愻。大小徐本同。此則小徐作唐書。大徐作虞書。他偁堯典者凡二十五。皆云虞書。不云唐書。參差不畫一。未得其解。竊謂尙書鄭贊云。三科之條。五家之敎。三科者、古文家說虞夏書、商書、周書是也。五家者、今文家說唐書、虞書、夏書、商書、周書是也。虞夏同科則自堯典至甘誓爲虞夏書。愓誓以下爲商書。大誓、牧誓以下爲周書。五家。堯典爲唐書。臯陶謨爲虞書。禹貢、甘誓爲夏書。湯誓以下爲商書。大誓、牧誓以下爲周書。論衡曰。唐虞夏殷周者、土地之名。重本不忘始。故以爲號。若人之有姓矣。說尙書謂五者、功德之名。盛隆之意。唐之爲言蕩蕩也。虞者、樂也。夏者、大也。殷者、中也。周者、至也。其褒五家大矣。然而失其初意。王充業今文。此五家之說之證也。伏生有五家之敎。故尙書大傳有唐傳、虞傳、夏傳、殷傳、周傳之目。見唐人正義所偁引。大傳旣亡。近惠氏定宇蒐集之爲書。乃標堯典之首曰。虞夏傳唐傳。標禹貢之首曰。虞夏傳夏傳。以古文家之目羼入今文家。殊爲不可通。許君云唐書者、從今文家說也。曷爲從今文家說也。堯典紀唐事。紀舜皆紀堯也。則謂之唐書。臯陶謨紀虞事。則謂之虞書。禹貢紀禹之功。則謂之夏書。勝於古文家之槩偁虞夏書未得其實也。曷爲自言偁書孔氏古文而從今文說也。古文、今文家標目皆非孔子所題。皆學之者爲之說耳。說則可擇善而從。無足異也。若左傳以昚徽五典六句系之虞書。以？內以言三句系之夏書。洪範一篇系之商書。亦與古文家說不同。許於洪範則依左傳謂之商書。於堯典、臯陶謨、禹貢則依今文五家之敎謂之唐書、虞書、夏書。葢合諸說而折其衷矣。凡今本說文以堯典系虞書者二十五。皆淺人所妄改。許不應自相觤戾如是。"
        }
    ],
    "indexes": [
        "稘"
    ]
}