{
    "id": 9379,
    "wordhead": "鈇",
    "explanation": "莝斫刀也。从金夫聲。",
    "volume": "14",
    "radical": "金",
    "pronunciation": "甫無切",
    "variants": [],
    "seal_character": "睗",
    "pinyin": "fu",
    "pinyin_full": "fū",
    "components": [
        "金",
        "夫"
    ],
    "xuan_note": "",
    "kai_note": "",
    "duan_notes": [
        {
            "explanation": "斫莝刀也。",
            "note": "各本作莝斫刀。今按尹翁歸傳注作斫莝刀。後漢馮魴傳注但云莝刀。近是。而尙奪字。莝者、斬芻也。斬芻之刀今之㔍刀。禮記屢言鈇鉞。秋官掌戮注曰。斬以鈇鉞。若今要斬。殺以刀刃。若今棄市。古多訓鈇爲椹質。文𨕖𠕋魏公九錫文。引倉頡篇鈇、椹質也。鉞、斧也。公羊傳曰。不忍加之鈇鑕。鑕卽質。何休云。斬𦝫之㓝。范睢曰。匈當椹質。要待斧鉞。漢王訢傳。暴勝之將斬訢。訢已伏質而仰言。因壯而貰之。然則斬人皆胸伏椹質。說倉頡者謂椹質爲鈇。以古詩斬芻之質謂之稾砧。隱語夫字言之。說倉頡者、是也。然則許此解當云莝刀質也。俗人不得其解。因删去質字耳。若五經文字云。鈇音斧。又與斧同。則甚繆誤。後漢獻帝紀。加鈇鉞虎賁。注引倉頡篇鈇、斧也。此奪去椹質也鉞四字。爲俗誤所本。"
        },
        {
            "explanation": "从金。",
            "note": "莝刀之質。古葢鐵爲之。"
        },
        {
            "explanation": "夫聲。",
            "note": "甫無切。五部。讀上聲者、非。"
        }
    ],
    "indexes": [
        "鈇"
    ]
}