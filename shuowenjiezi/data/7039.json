{
    "id": 7039,
    "wordhead": "菏",
    "explanation": "菏澤水。在山陽胡陵。《禹貢》：“浮于淮泗，達于菏。”从水苛聲。",
    "volume": "11",
    "radical": "水",
    "pronunciation": "古俄切",
    "variants": [],
    "seal_character": "洤",
    "pinyin": "ge",
    "pinyin_full": "ɡē",
    "components": [
        "水",
        "苛"
    ],
    "xuan_note": "",
    "kai_note": "",
    "duan_notes": [
        {
            "explanation": "渮水。在山陽湖陵南。",
            "note": "各本水上衍澤字、陵下奪南字。今依尙書音義正。前志山陽湖陵下曰。禹貢荷水在南。濟陰郡下曰。禹貢荷澤在定陶東。水經曰。荷水、在山陽湖陸縣南。荷澤在濟陰定陶縣東。是豫州渮澤、徐州渮水、畫然二事。依水經及注。渮水雖源於渮澤。而與渮澤迥別。釋文於徐州引說文水出山陽湖陵南、非渮澤也。今本說文淺人增澤。大誤矣。山陽郡湖陵、見前志。王莽改曰湖陸。光武仍曰湖陸。至章帝復湖陸之號。今山東兖州府魚臺縣縣東南六十里有湖陵故城。與江南沛縣接畍。前志湖陵下曰。禹貢浮於淮泗。通於荷。荷水在南。不但言荷水在南而必舉此禹貢文者、明此荷水非豫州及道沇水之荷澤也。水經曰。濟水、又東至乘氏縣西。分爲二。其一東南流者、過乘氏縣南。又東過昌邑縣北。又東過金鄉縣南。又東過東緍縣北。又東過方與縣北。爲荷水。又東過湖陸縣南。東入於泗水。酈氏云。尙書曰浮于淮泗、達于荷是也。按此經注所說故道、今多湮塞不可詳。"
        },
        {
            "explanation": "禹貢。浮于淮泗。達于渮。",
            "note": "不稱道渮澤沇水又東至於渮者、彼爲渮澤。此爲渮水。與班意同也。不言夏書言禹貢者、正襲班語也。尙書古文疏證曰。自淮而泗。自泗而渮。然後由渮入？。以達於河。徐之貢道也。上文沇州浮于濟漯、達于河。次靑州便浮于汶、達于濟。不復言達于河。次徐州浮于淮泗、達于渮。不復言達于濟。至揚州則浮于江海、達于淮泗。且不復言達于渮。不復言者、蒙上文也。聖經之書法也。"
        },
        {
            "explanation": "从水。苛聲。",
            "note": "古俄切。十七部。按當左形右聲。篆體取結搆乃似上艸下河耳。五經文字云。渮見夏書。古本亦作荷。玉裁謂古尙書、史記漢書、水經注皆作荷。或是假借。或是字誤。不可定。而應劭曰尙書荷水、一名湖。韋注漢曰荷胡阿反。是則湖陵以荷水得名。荷與湖、語之轉。至若今史記、漢書、俗本尙書作浮于淮泗。達于河。皆誤字也。郡國志注譌作苟。"
        }
    ],
    "indexes": [
        "菏"
    ]
}