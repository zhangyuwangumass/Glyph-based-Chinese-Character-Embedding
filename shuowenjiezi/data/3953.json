{
    "id": 3953,
    "wordhead": "贅",
    "explanation": "以物質錢。从敖、貝。敖者，猶放；貝，當復取之也。",
    "volume": "06",
    "radical": "貝",
    "pronunciation": "之芮切",
    "variants": [],
    "seal_character": "忂",
    "pinyin": "zhui",
    "pinyin_full": "zhuì",
    "components": [
        "貝",
        "敖"
    ],
    "xuan_note": "",
    "kai_note": "",
    "duan_notes": [
        {
            "explanation": "㠯物質錢。",
            "note": "若今人之抵押也。漢嚴助傳。賣爵贅子。以接衣食。如淳曰。淮南俗賣子與人作奴婢名爲贅子。三年不能贖遂爲奴婢。按大雅傳曰。贅、屬也。謂贅爲綴之假借也。孟子。屬其耆老。大傳作贅其耆老。公羊傳云。君若贅旒。史、漢云。贅壻。此爲䏈屬之偁。又莊子云。附贅縣肬。老子云。餘食贅行。此爲餘賸之偁。皆綴字之假借。"
        },
        {
            "explanation": "从敖貝。",
            "note": "會意。之芮切。十五部。"
        },
        {
            "explanation": "敖者猶放。",
            "note": "敖、出游也。放、逐也。敖與放義不同而可通。故曰猶。"
        },
        {
            "explanation": "謂貝當復取之。",
            "note": "謂字依韵會補。放者當復還。贅者當復贖。其義一也。此十字釋敖貝之意。"
        }
    ],
    "indexes": [
        "赘",
        "贅"
    ]
}