{
    "id": 2974,
    "wordhead": "笙",
    "explanation": "十三簧。象鳳之身也。笙，正月之音。物生，故謂之笙。大者謂之巢，小者謂之和。从竹生聲。古者隨作笙。",
    "volume": "05",
    "radical": "竹",
    "pronunciation": "所庚切",
    "variants": [],
    "seal_character": "子",
    "pinyin": "sheng",
    "pinyin_full": "shēnɡ",
    "components": [
        "生",
        "竹"
    ],
    "xuan_note": "",
    "kai_note": "",
    "duan_notes": [
        {
            "explanation": "十三簧。",
            "note": "蒙上管樂而言。故不云管樂也。大鄭周禮注曰。笙十三簧。按廣雅云笙十三管。亦每管有簧也。"
        },
        {
            "explanation": "象鳳之身也。笙、正月之音。物生。故謂之笙。",
            "note": "白虎通曰。八音、匏曰笙。匏之爲言施也。在十二月萬物始施而牙。笙者、大蔟之氣。象萬物之生。故曰笙。釋名曰。笙、生也。象物貫地而生也。按禮經。東方鐘磬謂之笙鐘、笙磬。笙猶生也。東爲陽中。萬物以生。是以東方鐘磬謂之笙也。初生之物必細。故方言云。笙、細也。竽、大笙也。故竽可訓大。"
        },
        {
            "explanation": "大者謂之巢。小者謂之和。",
            "note": "見釋樂。孫云。巢高大。和小笙。鄉射記曰。三笙一和而成。聲三笙謂大者。一和謂小者也。"
        },
        {
            "explanation": "从竹生。",
            "note": "列管故从竹。正月之音故从生。舉會意包形聲也。韵會本無聲字爲長。所庚切。十一部。"
        },
        {
            "explanation": "古者隨作笙。",
            "note": "通典曰。出世本。"
        }
    ],
    "indexes": [
        "笙"
    ]
}