{
    "id": 6999,
    "wordhead": "灌",
    "explanation": "水。出廬江雩婁，北入淮。从水雚聲。",
    "volume": "11",
    "radical": "水",
    "pronunciation": "古玩切",
    "variants": [],
    "seal_character": "泼",
    "pinyin": "guan",
    "pinyin_full": "ɡuàn",
    "components": [
        "雚",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "灌水。出盧江雩婁。北入淮。",
            "note": "盧江郡雩婁、二志同。前志雩婁下曰。決水、北至蓼入淮。灌水、亦北至蓼入決。過郡二。行五百一十里。過郡二者、盧江六安國也。水經注。決水自安豐縣故城西北逕蓼縣故城東。又西北、灌水注之。水導源盧江金蘭縣西北東陵鄉大蘇山。東北逕蓼縣故城西而注決水。決水、又北入於淮。按前志盧江郡下云。金蘭西北有東陵鄉。淮水出。依酈注、則金蘭者縣名。而志無此縣。志云淮水出、乃灌水出之誤。葢出金蘭東陵鄉逕雩婁至蓼入決也。酈云。灌水俗謂之澮水。又云。決水北入於淮。俗謂之澮口。葢灌澮聲相倫。習俗害眞尒。酈時已與古名全違。今則更難詳矣。方輿紀要曰。雩婁、今安徽潁州府霍丘縣西南八十里有雩婁故城。左傳襄卄六年。楚人侵吳及雩婁。昭五年。薳啓疆待命於雩婁。是其地也。蓼縣城在霍丘縣西北。決水卽今史河。灌水今自河南固始縣東流。經霍丘縣西。合史水入淮是也。"
        },
        {
            "explanation": "从水。雚聲。",
            "note": "古玩切。十四部。按今字以爲灌注、灌漑之字。"
        }
    ],
    "indexes": [
        "灌"
    ]
}