{
    "id": 9144,
    "wordhead": "畤",
    "explanation": "天地五帝所基址，祭地。从田寺聲。右扶風有五畤。好畤、鄜畤，皆黃帝時祭。或曰秦文公立也。",
    "volume": "13",
    "radical": "田",
    "pronunciation": "周市切",
    "variants": [],
    "seal_character": "癔",
    "pinyin": "zhi",
    "pinyin_full": "zhì",
    "components": [
        "田",
        "寺"
    ],
    "xuan_note": "",
    "kai_note": "",
    "duan_notes": [
        {
            "explanation": "天地五帝所基止祭地也。",
            "note": "止依韵會正。下基也。以基止釋畤。以曡韵爲訓也。所基止祭地謂祭天地五帝者。立基止於此而祭之之地也。畤不見於經。秦人因周制垗五帝於四郊。依附爲之。垗字音譌。遂製畤字耳。考封禪書。秦襄公居西垂。作西畤。祠白帝。其後文公都汧。作鄜畤。郊祭白帝。其後德公居雍。宣公作密畤於渭南。祭靑帝。靈公作吳陽上畤。祭黃帝。作下畤。祭炎帝。獻公作畦畤櫟陽。祀白帝。漢高祖立黑帝祠。命曰北畤。按密上下三畤及鄜畤及北畤、謂之雍五畤。祭靑黃赤白黑五帝之地也。先言天地者、秦時謂五帝卽天地。故曰唯雍四畤。上帝爲尊。秦之郊見卽祭畤也。"
        },
        {
            "explanation": "从田。寺聲。",
            "note": "周市切。一部。"
        },
        {
            "explanation": "右扶風雝有五畤。",
            "note": "地理志右扶風雍下曰。有五畤。按雍衹有四畤。密畤、吳陽上畤、下畤、北畤也。史記雍五畤。漢志右扶風有五畤。葢兼鄜縣之鄜畤祀白帝而言。鄜雖屬左馮翊。而馮翊、扶風故皆內史地。故得統偁之。史記於高祖未立北畤前曰雍四畤。葢亦謂密、上、下、鄜四畤。是以四畤上親郊見。而西畤、畦畤上不親往。別白言之也。"
        },
        {
            "explanation": "好畤、鄜畤皆黃帝時築。",
            "note": "築各本作祭。今依韵會訂。封禪書曰。自未作鄜畤也。而雍旁故有吳陽武畤。雍東有好畤。自古以雍州積高神明之隩。故立畤郊上帝。葢黃帝時嘗用事。雖晚周亦郊焉。其語不經見。縉紳者不道。按史公作吳陽武畤。而許作鄜畤。與史、漢不合。傳聞之異也。"
        },
        {
            "explanation": "或云秦文公立。",
            "note": "秦文公立鄜畤。史、漢皆云尒。而舉爲疑辭。且若好畤亦文公立者。皆傳聞之異也。"
        }
    ],
    "indexes": [
        "畤"
    ]
}