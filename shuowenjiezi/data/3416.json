{
    "id": 3416,
    "wordhead": "杜",
    "explanation": "甘棠也。从木土聲。",
    "volume": "06",
    "radical": "木",
    "pronunciation": "徒古切",
    "variants": [],
    "seal_character": "嵸",
    "pinyin": "du",
    "pinyin_full": "dù",
    "components": [
        "土",
        "木"
    ],
    "xuan_note": "",
    "kai_note": "",
    "duan_notes": [
        {
            "explanation": "甘棠也。",
            "note": "召南。蔽芾甘棠。毛曰。甘棠、杜也。釋木曰。杜甘棠。本無不合。棠不實。杜實而可食。則謂之甘棠。凡實者皆得謂之杜。則皆得謂之甘棠也。牡棠牝杜、析言之也。杜得偁甘棠、互言之也。釋木又曰。杜、赤棠。白者棠。魏風傳用之。此以其木色之異異其名。與杜甘棠說異。卽與分牡牝說異。爲許所不取。戴先生曰。爾雅謂杜甘曰棠。毛公失其句讀。葢依陸璣疏白棠卽甘棠、子美。赤棠卽杜、子澀。爲此說耳。非許意。亦非爾雅意也。先生又曰。棃山樆。謂棃山生曰樆。榆白枌。謂榆之白者曰枌。今按毛傳云。枌白榆也。誠當於白爲讀。漢書音義云。離山棃也。是爾雅當同意義乙其字矣。"
        },
        {
            "explanation": "从木。土聲。",
            "note": "徒古切。五部。借以爲杜塞之杜。"
        }
    ],
    "indexes": [
        "杜"
    ]
}