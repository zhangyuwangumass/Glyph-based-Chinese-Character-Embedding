{
    "id": 1782,
    "wordhead": "釁",
    "explanation": "血祭也。象祭竈也。从爨省，从酉。酉，所以祭也。从分，分亦聲。",
    "volume": "03",
    "radical": "爨",
    "pronunciation": "虚振切",
    "variants": [],
    "seal_character": "嗖",
    "pinyin": "xin",
    "pinyin_full": "xìn",
    "components": [
        "分",
        "酉",
        "爨"
    ],
    "xuan_note": "臣鉉等曰：分，布也。",
    "kai_note": "",
    "duan_notes": [
        {
            "explanation": "血祭也。",
            "note": "周禮大祝注云。隋釁謂薦血也。凡血祭曰釁。孟子梁惠王趙注曰。新鑄鐘。殺牲以血塗其釁郤。因以祭之曰釁。漢書高帝紀釁𡔷。應劭曰。釁、祭也。殺牲以血塗𡔷釁呼爲釁。呼同罅。按凡言釁廟、釁鐘、釁𡔷、釁寶鎭寶器、釁龜策、釁宗廟名器皆同。以血塗之因薦而祭之也。凡坼罅謂之釁。方言作璺。音問。以血血其坼罅亦曰釁。樂記作衅。"
        },
        {
            "explanation": "象祭𫁘也。从爨省。",
            "note": "祭𫁘亦血塗之。故從爨省。爨者𫁘也。"
        },
        {
            "explanation": "从酉。酉所㠯祭也。",
            "note": "酉者酒之省。"
        },
        {
            "explanation": "从分。",
            "note": "取血布散之意。"
        },
        {
            "explanation": "分亦聲。",
            "note": "分聲故釁或爲薰。如齊語三釁三浴。或爲三薰。吕覽湯得伊尹。釁以犧豭。風俗通作熏以萑葦。漢書豫讓釁面吞炭。顏云釁、熏也。皆是也。釁又讀爲徽。如周禮女巫鬯人注先鄭說是也。分聲讀徽。此卽煇旂人微韵之比。古音十三部。在問韵。今韵虛振切。非也。"
        }
    ],
    "indexes": [
        "衅",
        "釁"
    ]
}