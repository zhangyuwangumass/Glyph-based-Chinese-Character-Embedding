{
    "id": 6142,
    "wordhead": "驕",
    "explanation": "馬高六尺爲驕。从馬喬聲。《詩》曰：“我馬唯驕。”一曰野馬。",
    "volume": "10",
    "radical": "馬",
    "pronunciation": "舉喬切",
    "variants": [],
    "seal_character": "楍",
    "pinyin": "jiao",
    "pinyin_full": "jiāo",
    "components": [
        "馬",
        "喬"
    ],
    "xuan_note": "",
    "kai_note": "",
    "duan_notes": [
        {
            "explanation": "馬高六尺爲驕。",
            "note": "漢廣言秣其馬。言秣其駒。傳曰。六尺以上爲馬。五就以上爲駒。按此駒字釋文不爲音。陳風。乘我乘駒。傳曰。大夫乘駒。箋云。馬六尺以下曰駒。此駒字釋文作驕。引沈重云或作駒。後人改之。皇皇者華篇內同。小雅。我馬維駒。釋文云。本亦作驕。據陳風、小雅則知周南本亦作驕也。葢六尺以下五尺以上謂之驕。與駒義迥別。三詩義皆當作驕而俗人多改作駒者、以駒與蔞株濡諏爲韵。驕則非韵。抑知驕其本字音在二部。於四部合韵。不必易字就韵而乖義乎。陸氏於三詩無定說。彼此互異。由不知古義也。毛云。大夫乘驕。以此推之。當是天子乘龍。諸侯乘騋。𨜮乘馬。"
        },
        {
            "explanation": "从馬。喬聲。",
            "note": "舉喬切。二部。"
        },
        {
            "explanation": "詩曰。我馬維驕。",
            "note": "皇皇者華二章也。可以此訂周南譌字。"
        },
        {
            "explanation": "一曰野馬。",
            "note": "凡驕恣之義當是由此引伸。旁義行而本義廢矣。女部曰。㜘、驕也。心部曰。怚、驕也。皆旁義也。俗製嬌憍字。"
        }
    ],
    "indexes": [
        "骄",
        "驕"
    ]
}