{
    "id": 9300,
    "wordhead": "錢",
    "explanation": "銚也。古田器。从金戔聲。《詩》曰：“庤乃錢鎛。”",
    "volume": "14",
    "radical": "金",
    "pronunciation": "即淺切",
    "variants": [],
    "seal_character": "眂",
    "pinyin": "jian",
    "pinyin_full": "jiǎn",
    "components": [
        "戔",
        "金"
    ],
    "xuan_note": "",
    "kai_note": "",
    "duan_notes": [
        {
            "explanation": "銚也。古者田器。",
            "note": "詩毛傳云尒。見上文銚字下。云古田器者、古謂之錢。今則但謂之銚、謂之臿。不謂之錢。而錢以爲貨泉之名。"
        },
        {
            "explanation": "从金。戔聲。詩曰。庤乃錢鎛。",
            "note": "周頌臣工文。卽淺切。十四部。"
        },
        {
            "explanation": "一曰貨也。",
            "note": "大徐無此四字。按貝部下曰。古者貨貝而寶龜。周而有泉。至秦廢貝行錢。檀弓注曰。古者謂錢曰泉布。周禮泉府注、鄭司農云。故書泉或作錢。外府注云。其藏曰泉。其行曰布。取名於水泉。其流行無不遍。周語。景王二十一年。將鑄大錢。韋曰。古曰泉。後轉曰錢。玉裁謂秦漢乃叚借錢爲泉。周禮、國語早有錢字。是其來已久。錢行而泉廢矣。昨先切。或曰此不當有一曰貨也四字。貝下當云至秦廢貝行泉。王莽時錢文尙曰大泉五十、曰貨泉。"
        }
    ],
    "indexes": [
        "钱",
        "錢"
    ]
}