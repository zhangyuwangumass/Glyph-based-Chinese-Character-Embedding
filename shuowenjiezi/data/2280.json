{
    "id": 2280,
    "wordhead": "雉",
    "explanation": "有十四種：盧諸雉，喬雉，鳪雉，鷩雉，秩秩海雉，翟山雉，翰雉，卓雉，伊洛而南曰翬，江淮而南曰搖，南方曰𢏚，東方曰钕，北方曰稀，西方曰蹲。从隹矢聲。",
    "volume": "04",
    "radical": "隹",
    "pronunciation": "直几切",
    "variants": [
        {
            "wordhead": "𨿘",
            "explanation": "古文雉从弟。",
            "seal_character": "堨"
        }
    ],
    "seal_character": "堧",
    "pinyin": "zhi",
    "pinyin_full": "zhì",
    "components": [
        "隹",
        "矢",
        "弟"
    ],
    "xuan_note": "",
    "kai_note": "",
    "duan_notes": [
        {
            "explanation": "有十四穜。",
            "note": "目下文。"
        },
        {
            "explanation": "盧諸雉。",
            "note": "張揖上林賦注曰。盧、白雉也。按上林自謂水鳥。然張語必爾雅古說。"
        },
        {
            "explanation": "鷮雉。",
            "note": "各本作喬。誤。鳥部曰。鷮、走鳴長尾雉也。"
        },
        {
            "explanation": "⺊雉。",
            "note": "各本作鳪。誤。鳥部無鳪。釋鳥作鳪。郭云。黃色。鳴自呼。"
        },
        {
            "explanation": "鷩雉。",
            "note": "鳥部曰。鷩、赤雉也。又曰。鵔鸃、鷩也。"
        },
        {
            "explanation": "秩秩海雉。",
            "note": "郭云。如雉而黑。在海中山上。陸曰。秩秩本又作失失。"
        },
        {
            "explanation": "翟山雉。",
            "note": "見羽部。"
        },
        {
            "explanation": "雗雉。",
            "note": "郭與鵫雉爲一。許爲二。陸云。雗字又作翰。"
        },
        {
            "explanation": "卓雉。",
            "note": "卓今爾雅作鵫。郭云。今白鵫也。江東呼白雗。亦名白雉。"
        },
        {
            "explanation": "伊雒而南曰翬。",
            "note": "雒各本作洛。誤。釋鳥曰。伊洛而南素質五彩皆備成章曰翬。見羽部。"
        },
        {
            "explanation": "江淮而南曰搖。",
            "note": "釋鳥。江淮而南靑質五彩皆備成章曰鷂。夫人揄狄。鄭云。謂衣畫搖者。揄衣部作䄖。云翟羽飾衣也。義同毛傳。"
        },
        {
            "explanation": "南方曰𢏚。",
            "note": "賈逵、杜預注左傳。𢏚作翟。按𢏚與翟韵部相近。但上文巳有翟。則作𢏚爲得也。今爾雅作𠷎。"
        },
        {
            "explanation": "東方曰甾。",
            "note": "今爾雅作鶅。"
        },
        {
            "explanation": "北方曰稀。",
            "note": "今爾雅作鵗。"
        },
        {
            "explanation": "西方曰蹲。",
            "note": "今爾雅作鷷。已上十四雉皆見釋鳥。"
        },
        {
            "explanation": "从隹。矢聲。",
            "note": "直几切。十五部。按雉古音同夷。周禮雉氏。掌殺艸。故書作夷氏。大鄭从夷。後鄭从雉、而讀如鬀。今本周禮作薙者俗製也。左傳。五雉爲五工正。夷民者也。楊雄賦辛雉卽辛夷。漢地理志。南陽雉縣。舊音弋爾反。江夏下雉縣。如淳音羊氏反。皆古音也。"
        },
        {
            "explanation": "古文雉。从弟。",
            "note": "弟聲。"
        }
    ],
    "indexes": [
        "雉",
        "𨿘"
    ]
}