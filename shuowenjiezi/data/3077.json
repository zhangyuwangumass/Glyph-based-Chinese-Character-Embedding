{
    "id": 3077,
    "wordhead": "豈",
    "explanation": "還師振旅樂也。一曰欲也，登也。从豆，微省聲。凡豈之屬皆从豈。",
    "volume": "05",
    "radical": "豈",
    "pronunciation": "墟喜切",
    "variants": [],
    "seal_character": "寓",
    "pinyin": "qi",
    "pinyin_full": "qǐ",
    "components": [
        "微",
        "豆"
    ],
    "xuan_note": "",
    "kai_note": "",
    "duan_notes": [
        {
            "explanation": "還師振旅樂也。",
            "note": "公羊傳曰。出曰祠兵。入曰振旅。周禮大司樂曰。王師大獻。則令奏愷樂。注曰。大獻、獻捷於祖。愷樂、獻功之樂。鄭司農說以春秋晉文公敗楚於城濮。傳曰。振旅愷以入於晉。按經傳豈皆作愷。"
        },
        {
            "explanation": "一曰欲登也。",
            "note": "各本作欲也、登也。多也字。今刪正。欲登者、欲引而上也。凡言豈者皆庶幾之䛐。言幾至於此也。故曰欲登。曾子問。周公曰。豈不可。注。言是豈於禮不可。按此謂於禮近於不可也。漢書丙吉傳。豈宜褒顯。猶言葢庶幾宜褒顯也。周漢文字用豈同此者甚多。舉二事足以明矣。欠部有𣢆字、幸也。文王世子注、孔廟禮器碑有𩥉字。意皆與豈相近。𩥉卽豈之變也。豈本重難之䛐。故引伸以爲疑䛐。如召南傳曰豈不言有是也。後人文字言豈者、其意若今俚語之難道。是與曾子問、丙吉傳二豈字似若相反。然其徘徊審顧之意一也。"
        },
        {
            "explanation": "从豆。",
            "note": "豆當作壴省二字。豈爲獻功之樂。壴者陳樂也。"
        },
        {
            "explanation": "𢼸省聲。",
            "note": "𢼸各本作微。誤。今依鉉本？下注語正。墟豨切。十五部。按鉉豨作喜。誤。"
        }
    ],
    "indexes": [
        "岂",
        "豈"
    ]
}