{
    "id": 6995,
    "wordhead": "洈",
    "explanation": "水。出南郡高城洈山，東入繇。从水危聲。",
    "volume": "11",
    "radical": "水",
    "pronunciation": "過委切",
    "variants": [],
    "seal_character": "泸",
    "pinyin": "gei",
    "pinyin_full": "wéi",
    "components": [
        "危",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "洈水。出南郡高城洈山。東入繇。",
            "note": "城前志作成。水經注作城。南郡高成下曰。洈山、洈水所出。東入繇。繇水南至華容入江。過郡二。行五百里。水經江水篇曰。又東南當華容縣南。濔水入焉。又東南油水從西南來注之。油水篇曰。油水出武陵孱陵縣西畍。東過其縣北。又東北入於江。油水卽說文下文之油水。非漢志之繇水也。漢志洈入繇。繇入江。此在江北、而南入。南郡高城、華容在江北也。油水入江在江南、而北入。孱陵在江南也。然則繇、油同音而絶不相涉。酈注油水篇乃云孱陵縣白石山、油水所出。東逕其縣西與洈水合。洈出高城縣洈山。東逕其縣下。東至孱陵縣入油水。殊爲襲志語而謬誤。葢江北之洈水、繇水不可攷。乃以江南之油水當之也。山海經曰。宜諸之山、洈水出焉。南流注於漳。"
        },
        {
            "explanation": "从水。危聲。",
            "note": "過委切。十五部。師古音危。"
        }
    ],
    "indexes": [
        "洈"
    ]
}