{
    "id": 4383,
    "wordhead": "移",
    "explanation": "禾相倚移也。从禾多聲。一曰禾名。",
    "volume": "07",
    "radical": "禾",
    "pronunciation": "弋支切",
    "variants": [],
    "seal_character": "憝",
    "pinyin": "yi",
    "pinyin_full": "yí",
    "components": [
        "禾",
        "多"
    ],
    "xuan_note": "臣鉉等曰：多與移聲不相近，蓋古有此音。",
    "kai_note": "",
    "duan_notes": [
        {
            "explanation": "禾相倚移也。",
            "note": "相倚移者、猶言虚而與之委蛇也。吕氏春秋曰。苗其弱也欲孤。其長也欲相與俱。其熟也欲相扶。倚移、連緜字。曡韵。讀若阿那。攷工記鄭司農注兩引倚移從風。今上林賦作旖旎從風。說文於禾曰倚移。於旗曰旖施。於木曰檹施。皆謂阿那也。毛傳曰。猗儺、柔順也。猗儺卽阿那。表記。衣服以移之。注。移讀如禾氾移之移。移猶廣大也。禾氾移葢謂禾蕃多。郊特牲。其蜡乃通以移民也。鄭曰。移之言羨也。古叚移爲侈。如攷工記飾車欲侈。故書侈爲移。少牢饋食禮移袂。皆是。今人但讀爲遷移。據說文則自此之彼字當作迻。"
        },
        {
            "explanation": "从禾。多聲。",
            "note": "弋支切。古音在十六部。"
        },
        {
            "explanation": "一曰禾名。",
            "note": "別一義。"
        }
    ],
    "indexes": [
        "移"
    ]
}