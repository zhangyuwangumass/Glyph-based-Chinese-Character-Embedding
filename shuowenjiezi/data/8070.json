{
    "id": 8070,
    "wordhead": "姓",
    "explanation": "人所生也。古之神聖母，感天而生子，故稱天子。从女从生，生亦聲。《春秋傳》曰：“天子因生以賜姓。”",
    "volume": "12",
    "radical": "女",
    "pronunciation": "息正切",
    "variants": [],
    "seal_character": "熍",
    "pinyin": "xing",
    "pinyin_full": "xìnɡ",
    "components": [
        "女",
        "生"
    ],
    "xuan_note": "",
    "kai_note": "",
    "duan_notes": [
        {
            "explanation": "人所生也。",
            "note": "白虎通曰。姓者、生也。人所稟天氣所以生者也。吹律定姓。故姓有百。按詩振振公姓傳曰。公姓、公生也。不如我同姓傳曰。同姓、同祖也。昭四年左傳。問其姓。釋文云。女生曰姓。姓謂子也。定四年蔡大夫公孫生、公穀皆作公孫姓。"
        },
        {
            "explanation": "古之神聖人。母感天而生子。故偁天子。",
            "note": "五經異義。詩齊魯韓、春秋公羊說聖人皆無父感天而生。左氏說聖人皆有父。謹案堯典以親九族。卽堯母慶都感赤龍而生堯。安得九族而親之。禮讖云唐五廟。知不感天而生。玄之聞也。詩言感生得無父。有父則不感生。此皆偏見之說也。商頌曰。天命玄鳥。降而生商。謂娀𥳑吞鳦子生契。是聖人感生見於經之明文。劉媼是漢大上皇之妻。感赤龍而生高祖。是非有父感神而生者也。同耶且夫蒲盧之氣、嫗煦桑蟲成爲己子。况乎天氣因人之精。就而神之。反不使子賢聖乎。是則然矣。又何多怪。按此鄭君調停之說。許作異義時、從左氏說聖人皆有父。造說文、則云神聖之母感天而生。不言聖人無父。則與鄭說同矣。"
        },
        {
            "explanation": "因生㠯爲姓。从女生。",
            "note": "因生以爲姓、若下文神農母居姜水因以爲姓、黃帝母居姬水因以爲姓、舜母居姚虛因以爲姓是也。感天而生者母也。故姓从女生會意。其子孫復析爲衆姓。如黃帝子二十五宗十二姓、則皆因生以爲姓也。"
        },
        {
            "explanation": "生亦聲。",
            "note": "息正切。十一部。按古平聲。"
        },
        {
            "explanation": "春秋傳曰。天子因生㠯賜姓。",
            "note": "大小徐本互異。由淺人不學以爲重複。故大徐本刪因生以爲姓五字。小徐刪春秋傳以下十一字。皆非也。傳者、隱八年左傳文。無駭卒。羽父請謚與族。公問族於衆仲。對曰。天子建德。因生以賜姓。胙之土而命之氏。杜曰。因其所由生以賜姓也。按人各有所由生之姓。其後氏別旣久而姓幾湮。有德者出。則天子立之令姓其正姓。若大宗然。如周語帝胙四岳國。賜姓曰姜。氏曰有吕。陳胡公不淫。故周賜之姓。謂嬀姓命氏曰陳。飂叔安裔子董父事帝舜。帝賜之姓曰董。氏曰豢龍。葢此三者、本皆姜嬀董之子孫。故予之以其姓。又或特賜之姓。前無所承者。如史記、白虎通禹祖昌意。以薏苡生。賜姓姒氏。殷契以玄鳥子生。賜姓子氏。斯皆因生以賜姓也。必兼春秋傳之說而姓之義乃完。姒字不見於許書。葢古衹作以。古書亦有作似者。"
        }
    ],
    "indexes": [
        "姓"
    ]
}