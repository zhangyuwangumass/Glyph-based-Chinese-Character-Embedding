{
    "id": 3392,
    "wordhead": "久",
    "explanation": "以後灸之，象人兩脛後有距也。《周禮》曰：“久諸牆以觀其橈。”凡久之屬皆从久。",
    "volume": "05",
    "radical": "久",
    "pronunciation": "舉友切",
    "variants": [],
    "seal_character": "嵝",
    "pinyin": "jiu",
    "pinyin_full": "jiǔ",
    "components": [
        "久"
    ],
    "xuan_note": "",
    "kai_note": "",
    "duan_notes": [
        {
            "explanation": "從後灸之也。",
            "note": "也字今補。久灸㬪韵。火部曰。灸、灼也。灼、灸也。灸有迫箸之義。故以灸訓久。士喪禮。鬲幎、用疏布久之。鄭曰。久讀爲灸。謂以葢塞鬲口也。旣夕。苞筲𦉥甒皆木桁久之。鄭曰。久讀爲灸。謂以葢案塞其口。此經二久字、本不必改讀。葢久本義訓從後歫之。引伸之則凡歫塞皆曰久。鄭以久多訓長久。故易爲灸以釋其義。考工記。灸諸牆以眡其橈之均。鄭曰。灸猶柱也。以柱㒳牆之閒。許所偁作久、與禮經用字正同。許葢因經義以推造字之意。因造字之意以推經義。無不合也。相歫則其𠊱必遟。故又引伸爲遟久。遟久之義行而本義廢矣。"
        },
        {
            "explanation": "象人㒳脛後有歫也。",
            "note": "歫各本作距。今正。歫、止也。距、雞距也。舉友切。古音在一部。"
        }
    ],
    "indexes": [
        "久"
    ]
}