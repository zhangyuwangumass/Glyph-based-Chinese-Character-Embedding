{
    "id": 2956,
    "wordhead": "篚",
    "explanation": "車笭也。从竹匪聲。",
    "volume": "05",
    "radical": "竹",
    "pronunciation": "敷尾切",
    "variants": [],
    "seal_character": "嬾",
    "pinyin": "fei",
    "pinyin_full": "fěi",
    "components": [
        "竹",
        "匪"
    ],
    "xuan_note": "",
    "kai_note": "",
    "duan_notes": [
        {
            "explanation": "車笭也。",
            "note": "釋器曰。輿、革前謂之鞎。後謂之笰。竹前謂之禦。後謂蔽。按此對文則別之。散文則不別。詩言簟笰。毛曰。簟、方文席也。笰、車之蔽也。周禮巾車。薄蔽棼蔽等。蔽卽笰也。故鄭引翟茀以朝作翟蔽以朝。竹前竹後、許所謂車笭也。廣雅曰。筤謂之𥫵。又曰。陽門、簈篂、雀目、蔽簹也。皆謂車笭。笭之言櫺也。言其昤曨也。茀、詩碩人从艸。鄭驅从竹。从竹者誤也。茀之言蔽也。篚是正字。茀是假借字。如儀禮今文作厞。古文作茀。厞茀同字。"
        },
        {
            "explanation": "从竹。匪聲。",
            "note": "敷尾切。十五部。按依許匡匪之匪不从竹。在匚部。从竹者專謂車笭。"
        }
    ],
    "indexes": [
        "篚"
    ]
}