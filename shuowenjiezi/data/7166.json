{
    "id": 7166,
    "wordhead": "湜",
    "explanation": "水清底見也。从水是聲。《詩》曰：“湜湜其止。”",
    "volume": "11",
    "radical": "水",
    "pronunciation": "常職切",
    "variants": [],
    "seal_character": "涥",
    "pinyin": "shi",
    "pinyin_full": "shí",
    "components": [
        "是",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "水淸見底也。",
            "note": "各本作底見。依詩釋文正。邶風曰。涇以渭濁。湜湜其止。毛云。涇渭相入而淸濁異。按毛本作止。鄭乃作沚。毛意涇以入渭而形己濁。且以己形渭之湜湜然淸澂。喻君子以新昏而不潔己。且以己而益見新昏之可安。止者、水之澂定也。鄭易止爲沚。云小渚曰沚。湜湜、持正皃。喻君子得新昏。故謂己惡。己之持正守初。如沚然不動搖。是其訓湜字、比傅是字之解爲之。非水淸見底之謂矣。"
        },
        {
            "explanation": "从水。是聲。",
            "note": "常職切。古音𡉈十六部。"
        },
        {
            "explanation": "詩曰。湜湜其止。",
            "note": "古今各本及玉篇、集韵、類篇皆作止。毛詩舊文也。傳於蒹葭云。小渚曰沚。於此無文。可以證矣。鄭箋當有止讀爲沚之文。淺人𠜂之。而竝改經文。"
        }
    ],
    "indexes": [
        "湜"
    ]
}