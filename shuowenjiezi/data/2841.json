{
    "id": 2841,
    "wordhead": "觵",
    "explanation": "兕牛角可以飲者也。从角黃聲。其狀觵觵，故謂之觵。",
    "volume": "04",
    "radical": "角",
    "pronunciation": "古横切",
    "variants": [
        {
            "wordhead": "觥",
            "explanation": "俗觵从光<span>[<span>灮</span>]</span>。",
            "seal_character": "媹"
        }
    ],
    "seal_character": "媸",
    "pinyin": "gong",
    "pinyin_full": "ɡōnɡ",
    "components": [
        "角",
        "黃",
        "光"
    ],
    "xuan_note": "",
    "kai_note": "",
    "duan_notes": [
        {
            "explanation": "兕牛角可㠯㱃者也。",
            "note": "詩四言兕觵而傳不同。卷耳曰兕觵、角爵也。七月曰觵所以誓衆也。桑扈曰兕觵、罰爵也。絲衣箋曰。繹之旅士用兕觵。變於祭也。周禮閭胥注曰。觵撻者、失禮之罰也。小胥曰。觵、罰爵也。卷耳無罰義。故袛云角爵。七月因鄉飮酒而正齒位。故云誓。誓者示以失禮則受罰也。葢觵之用於罰多。而非專用以罰。故卷耳、絲衣竝用兕觥。此許不言罰爵、而言可以飮之意也。異義。韓詩說觥亦五升。所以罰不敬。觥、廓也。箸明之貌。君子有過廓然箸明。毛詩說觥大七升。許愼謹案。觥罰有過。一飮而盡。七升爲過多。許意當同韓詩說大五升也。五升亦恐非一飮能盡。故於說文不言升數。"
        },
        {
            "explanation": "从角。",
            "note": "據許是以兕角爲之。詩正義引禮圖。先師云刻木爲之。非許意。又按凡觵觶？觚字皆從角。許不言其義。考工記飮器爲於梓人。梓人者攻木之工也。飮器惟觵多連兕言。許云兕牛角可以飮。其他不以角爲而字從角者、葢上古食鳥獸之肉。取其角以飮。飮之始也。故四升曰角。猶仍角名。而觚觶字從角與。"
        },
        {
            "explanation": "黃聲。",
            "note": "古橫切。古音如光。在十部。"
        },
        {
            "explanation": "其狀觵觵。故謂之觵。",
            "note": "觵觵、壯皃。猶僙僙也。後漢書曰。關東觥觥郭子橫。"
        },
        {
            "explanation": "俗觵从光。",
            "note": "今毛詩從俗。"
        }
    ],
    "indexes": [
        "觵",
        "觥"
    ]
}