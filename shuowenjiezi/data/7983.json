{
    "id": 7983,
    "wordhead": "扐",
    "explanation": "《易》筮，再扐而後卦。从手力聲。",
    "volume": "12",
    "radical": "手",
    "pronunciation": "盧則切",
    "variants": [],
    "seal_character": "焲",
    "pinyin": "le",
    "pinyin_full": "lè",
    "components": [
        "手",
        "力"
    ],
    "xuan_note": "",
    "kai_note": "",
    "duan_notes": [
        {
            "explanation": "易𥷂再扐而後卦。",
            "note": "易繫辭傳文也。卦今易作掛。釋文云。京作卦。云再扐而後布卦。葢許同京也。大衍之數五十。其用四十有九。分而爲二以象兩。掛一以象三。揲之以四以象四時。歸奇於扐以象閏。五歲再閏。故再扐而後掛。虞翻曰。奇、所掛一策。扐、所揲之餘。不一則二。不三則四。取奇以歸扐。扐幷合掛左手之小指。爲一扐、則似閏月定四時成歲。故歸奇於扐以象閏者也。巳一扐、復分掛如初揲之。歸奇於初扐。幷掛左手次小指閒。爲再扐、則再閏也。又分扐揲之如初。而掛左手苐三指閒。成一變、則布卦之一爻。謂巳二扐、又加一爲三。幷重合前二扐爲五歲。故五歲再閏。再扐而後掛。據虞則字作掛者、謂再爲分二掛一。或作卦者、謂於此起卦爻。皆可通也。凡數之餘曰扐。王制。祭用數之仂。喪用三年之仂。鄭皆以爲數之什一。仂、扐葢同字。考工記云。以其圍之阞捎其藪。假阞爲之。鄭以爲三分之一。然則權度多少中其節謂之扐。無定數也。"
        },
        {
            "explanation": "从手。力聲。",
            "note": "盧則切。一部。"
        }
    ],
    "indexes": [
        "扐"
    ]
}