{
    "id": 4649,
    "wordhead": "窕",
    "explanation": "深肆極也。从穴兆聲。讀若挑。",
    "volume": "07",
    "radical": "穴",
    "pronunciation": "徒了切",
    "variants": [],
    "seal_character": "拑",
    "pinyin": "tiao",
    "pinyin_full": "tiǎo",
    "components": [
        "兆",
        "穴"
    ],
    "xuan_note": "",
    "kai_note": "",
    "duan_notes": [
        {
            "explanation": "𥥍肆極也。",
            "note": "窕與窘爲反對之辭。釋言曰。窕、肆也。大戴禮王言。七者布諸天下而不窕。內諸尋常之室而不塞。淮南俶眞訓。處小隘而不塞。橫扃天地之閒而不窕。要略訓。置之㝷常而不塞。布之天下而不窕。氾論訓。舒之天下而不窕。內之尋常而不塞。齊俗訓。大則塞而不入。小則窕而不周。兵略訓。入小而不偪。處大而不窕。墨子尙賢中。此道也。大用之天下則不窕。小用之則不困。尙同下。大用之治天下不窕。小用之治一國一家而不橫。荀卿子曰。充盈大宇而不窕。入郤穴而不偪。管子宙合曰。夫成軸之多也。其處大也不窕。其入小也不塞。司馬法曰。凡戰之道。位欲嚴。政欲栗。力欲窕。氣欲閑。又曰。擊其勞倦。避其閑窕。凡此皆可證窕之訓寬肆。凡言在小不塞、在大不窕者、謂置之小處而小處不見充塞無餘地。置之大處而大處不見空曠多餘地。高誘曰。不窕、在大能大也。今本管子、墨子窕誤作究。非是。毛詩傳曰。窈窕、幽閒也。幽訓窈。閒訓宨。方言。美狀爲窕。言外之寬綽也。美心爲窈。言中之幽靜也。左傳。泠州鳩論樂曰。小者不窕。大者不槬。則和於物。此可以諸子釋之。小者不窕、謂雖小而處大不使多空廫之處也。大者不槬、謂雖大而處小不使偪塞莫能容也。莊周書云。瓠落無所容。以注槬字甚合。郭注爾雅云。輕窕者多放肆。眞憒憒之說也。左傳曰。楚師輕窕。此窕義之引伸。寬然無患謂之輕窕。唐石經左傳譌作宨。从宀。釋言。窕、肆也。窕、閒也。其字其義皆同。而唐石經亦於肆也作宨、从宀。與閒也作窕、从穴別異。皆字之偶誤耳。而或據以爲說。分別訓詁。攷之許書。本無从宀之字。"
        },
        {
            "explanation": "从穴。兆聲。讀若挑。",
            "note": "徒了切。二部。"
        }
    ],
    "indexes": [
        "窕"
    ]
}