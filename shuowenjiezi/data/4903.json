{
    "id": 4903,
    "wordhead": "巿",
    "explanation": "韠也。上古衣蔽前而已，巿以象之。天子朱巿，諸矦赤巿，大夫葱衡。从巾，象連帶之形。凡巿之屬皆从巿。",
    "volume": "07",
    "radical": "巿",
    "pronunciation": "分勿切",
    "variants": [
        {
            "wordhead": "韍",
            "explanation": "篆文巿从韋从犮。",
            "seal_character": "揰"
        }
    ],
    "seal_character": "揯",
    "pinyin": "fu",
    "pinyin_full": "fú",
    "components": [
        "犮",
        "韋",
        "市"
    ],
    "xuan_note": "臣鉉等曰：今俗作紱，非是。",
    "kai_note": "",
    "duan_notes": [
        {
            "explanation": "韠也。",
            "note": "韋部曰。韠、韍也。二字相轉注也。鄭曰。韠之言蔽也。韍之言亦蔽也。祭服偁韍。玄端服偁韠。"
        },
        {
            "explanation": "上古衣蔽前而巳。巿㠯象之。",
            "note": "鄭注禮曰。古者佃漁而食之。衣其皮。先知蔽前。後知蔽後。王易之以布帛。而獨存其蔽前者。不忘本也。"
        },
        {
            "explanation": "天子朱巿。諸矦赤巿。卿大夫蔥衡。",
            "note": "卿大夫下當有赤巿二字。奪文也。斯干箋云。芾、天子純朱。諸矦黃朱。采芑傳曰。芾、黃朱芾也。鄭注易云。朱深於赤。則黃朱爲赤也。乾鑿度曰。困九五。文王爲紂三公。故言困於赤紱。至於九二。周將王。故言朱紱方來。引孔子曰。天子三公九卿朱紱。諸矦赤紱。玉藻曰。一命縕韍幽衡。再命赤韍幽衡。三命赤韍蔥衡。鄭注。縕、赤黃之閒色。所謂韎也。衡、佩玉之衡也。同珩幽讀爲黝。黑謂之黝。靑謂之蔥。周禮。公矦伯之卿三命。其大夫再命。其士一命。子男之卿再命。其大夫一命。其士不命。按云赤巿蔥衡者、以別於再命之赤巿也。"
        },
        {
            "explanation": "从巾。象連帶之形。",
            "note": "謂一也。玉藻云。頸五寸。肩革帶博二寸。鄭曰。頸五寸亦謂廣也。頸中央。肩兩角。皆上接革帶以繫之。肩與革帶廣同。分勿切。十五部。"
        },
        {
            "explanation": "篆文巿。从韋。从犮。",
            "note": "犮聲也。此爲篆文。則知巿爲古文也。先古文後小篆。此亦二部之例。以有从巿之？。故以巿爲部首。而韍次之。假令無从巿之字。則以韍入韋。而以巿次之。"
        },
        {
            "explanation": "俗作紱。",
            "note": "疑當出一篆而注之。按經傳或借黻爲韍。如明堂位注曰。韍或作黻是也。或借芾爲之。如詩𠊱人、斯干、采菽是也。或借沛爲之。如易豐其沛一作芾、鄭云蔽厀是也。芾與沛葢本用古文作巿。而後人改之。或借茀爲之。如詩釋文所載及李善所引詩皆是也。或作紱。如今周易乾鑿度朱紱、赤紱是也。倉頡篇曰。紱、綬也。韍佩廢而存其係縌。秦乃以采組連結於縌。光明章表。轉相結受。故謂之綬。亦謂之紱。糸部曰。綬、韍維也。然則韍廢而綬乃出。韍字廢而紱字乃出。"
        }
    ],
    "indexes": [
        "巿",
        "韍"
    ]
}