{
    "id": 7642,
    "wordhead": "鱻",
    "explanation": "新魚精也。从三魚。不變魚。",
    "volume": "11",
    "radical": "魚",
    "pronunciation": "相然切",
    "variants": [],
    "seal_character": "澺",
    "pinyin": "xian",
    "pinyin_full": "xiān",
    "components": [
        "魚"
    ],
    "xuan_note": "",
    "kai_note": "徐鍇曰：“三，眾也。眾而不變，是鱻也。”",
    "duan_notes": [
        {
            "explanation": "新魚精也。",
            "note": "云精者、卽今之鯖字。廣韵云。煑魚煎食曰五矦鯖。煎食作煎肉者、誤。謂以新魚爲肴也。周禮䱷人。辨魚物爲鱻薧。鄭司農曰。鮮、生也。薧、乾也。詩思文正義引鄭注尙書曰。衆鱻食、謂魚鼈也。引申爲凡物新者之偁。獸人六畜六獸六禽亦偁鱻薧。史言數見不鮮。許書玼下云新玉色鮮也、黨下云不鮮也。其字葢皆本作鱻。凡鮮明、鮮新字皆當作鱻。自漢人始以鮮代鱻。如周禮經作鱻、注作鮮是其證。至說文全書不用叚借字。而玼下黨下亦皆爲淺人所改。今則鮮行而鱻廢矣。"
        },
        {
            "explanation": "从三魚。",
            "note": "相然切。十四部。"
        },
        {
            "explanation": "不變魚也。",
            "note": "也字今補。此釋从三魚之意。謂不變其生新也。他部如驫麤猋等皆謂其生者。鱻則謂其死者。死而生新自若、故曰不變。"
        }
    ],
    "indexes": [
        "鱻"
    ]
}