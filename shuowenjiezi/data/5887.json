{
    "id": 5887,
    "wordhead": "岸",
    "explanation": "水厓而高者。从屵干聲。",
    "volume": "09",
    "radical": "屵",
    "pronunciation": "五旰切",
    "variants": [],
    "seal_character": "栮",
    "pinyin": "an",
    "pinyin_full": "àn",
    "components": [
        "干",
        "屵"
    ],
    "xuan_note": "",
    "kai_note": "",
    "duan_notes": [
        {
            "explanation": "水厓洒而高者。",
            "note": "各本無洒字。今依爾雅補。釋丘曰。望厓洒而高岸。夷上洒下不漘。李巡曰。夷上、平上。洒下、陗下。故名漘。孫炎曰。平上陗下故名曰漘。不者、葢衍字。據李孫之釋漘、則知李孫之釋岸亦必曰陗下而高上也。陗下者、謂其體斗陗平上。高上者、謂其顚有崔嵬平坦之不同。嵬下曰。高不平也。對夷上言也。洒釋爲陗者。洒卽陖之假借。二字古音同。𨸏部曰。陖者、陗高也。陗者、陖也。凡斗立不可上曰陗。詩新臺有洒傳曰。洒、高峻也。峻同陖。郭景純昧於其義。乃釋高曰陖。陖非高之謂也。釋洒曰水深。水之深淺、何與於厓。不得冠以望厓矣。爾雅言厓、許言水厓者、申爾雅之說。別於山邊之厓也。衞風。淇則有岸。小雅。高岸爲谷。其本義也。大雅。誕先登于岸。傳曰。岸、高位也。其引伸之義也。箋云。岸、訟也。小雅小宛傳曰。岸、訟也。此皆借岸爲犴獄字也。"
        },
        {
            "explanation": "从屵。干聲。",
            "note": "五旰切。十四部。"
        }
    ],
    "indexes": [
        "岸"
    ]
}