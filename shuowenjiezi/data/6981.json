{
    "id": 6981,
    "wordhead": "洛",
    "explanation": "水。出左馮翊歸德北夷界中，東南入渭。从水各聲。",
    "volume": "11",
    "radical": "水",
    "pronunciation": "盧各切",
    "variants": [],
    "seal_character": "泩",
    "pinyin": "luo",
    "pinyin_full": "luò",
    "components": [
        "水",
        "各"
    ],
    "xuan_note": "",
    "kai_note": "",
    "duan_notes": [
        {
            "explanation": "洛水。出左馮翊歸德北夷畍中。東南入渭。",
            "note": "左馮翊三字、當作北地二字。前志北地郡歸德下。洛水出北蠻夷中。入河。入河者、入渭以入河也。此揔舉其源委也。左馮翊褱德下曰。洛水東南入渭。此言其入渭之處也。許之例。舉源地、不舉委地。然則當云出北地歸德無疑矣。今甘肅慶陽府安化合水二縣、漢歸德地也。今陝西同州府朝邑縣有懷德城、漢縣也。括地志云。洛水源出慶州洛源縣白於山。方輿紀要曰。洛水出慶陽府合水縣北二十里白於山。東北流經廢洛源縣。又經保安縣、安塞縣、甘泉縣、鄜州。又南經洛川縣南、中部縣東、而沮水入焉。沮水自中部縣子午嶺東南流而入於洛水。卽說文𣻐水、出北地直路西、東入洛也。自是洛水亦兼沮水之稱。又南流經宜君縣。過耀州。合漆水。歷三原縣、富平縣、白水縣。又東南流經澄城縣、同州府。至朝邑縣南入渭水。水道提綱云。舊合渭入河。自明時改流。徑入河。不南入渭。今洛口南去渭口三十里。按水經注本有雍州洛水篇。今亡之矣。禹貢道渭節謂之漆沮。職方雍州其浸渭洛。小雅瞻彼洛矣傳曰。洛、宗周之浸也。左傳、國語皆云三川震。韋、杜以涇渭洛爲三川。"
        },
        {
            "explanation": "从水。各聲。",
            "note": "盧各切。五部。按雍州洛水。豫州雒水。其字分別。自古不紊。周禮職方。豫州、其川熒雒。雍州、其浸渭洛。（正義本不誤）逸周書職方解、地理志引職方正同。雒不見於詩。瞻彼洛矣傳曰。洛、宗周浸水也。此職方氏文也。洛不見於左傳。傳凡雒字皆作雒。如僖七年伊雒之戎、宣三年楚子伐陸渾之戎遂至於雒是也。淮南墬形訓曰。洛出獵山。據高注謂雍州水也。雒出熊耳。據高注謂豫州水也。漢地理志弘農上雒下云。禹貢雒水、出冢領山。東北至鞏入河。豫州川。盧氏下云。伊水、出熊耳山。東北入雒。黽池下云。穀水、出[穀陽谷。東北至穀城入雒。新安下云。禹貢澗水、在東南入雒。河南穀成下云。禹貢廛水、出朁亭北。東南入雒。此謂豫州水也。左馮翊褱德下云。洛水、東南入渭。北地歸德下云。洛水、出北蠻夷中。入河。直路下云。沮水、出東西入洛。此謂雍州水也。已上皆經數千年尙未誤者。而許書水部下不舉豫州水。尤爲二字分別之證。後人書豫水作洛。其誤起於魏。裴松之引魏略曰。黃初元年。詔以漢火行也。火忌水。故洛去水而加隹。魏於行次爲土。土、水之牡也。水得土而乃流。土得水而柔。故除隹加水。變雒爲洛。此丕改雒爲洛、而又妄言漢變洛爲雒。以揜己紛更之咎。且自詭於復古。自魏至今皆受其欺。周禮、春秋在漢以前。誰改之乎。尙書有豫水、無雍水。而蔡邕石經殘𥓓多士作雒。鄭注周禮引召誥作雒。是今文、古文尙書皆不作洛。鄭、蔡斷不擅改經文也。自魏人書雒爲洛。而人輒改魏以前書籍。故或致數行之內雒洛錯出。卽如地理志引禹貢旣改爲洛矣。則上雒下曰禹貢雒水。不且前無所承乎。若郊祀志汧洛從水。後文宣帝以四時祀江海雒水。成王郊於雒邑。字皆從隹。又當時二字確然分別之證也。"
        }
    ],
    "indexes": [
        "洛"
    ]
}