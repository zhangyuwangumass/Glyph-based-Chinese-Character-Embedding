{
    "id": 2793,
    "wordhead": "券",
    "explanation": "契也。从刀𢍏聲。券別之書，以刀判契其旁，故曰契券。",
    "volume": "04",
    "radical": "刀",
    "pronunciation": "去願切",
    "variants": [],
    "seal_character": "媄",
    "pinyin": "quan",
    "pinyin_full": "quàn",
    "components": [
        "刀"
    ],
    "xuan_note": "",
    "kai_note": "",
    "duan_notes": [
        {
            "explanation": "契也。",
            "note": "小宰。官府之八成。大鄭曰。稱責謂貣予。傅別謂券書。聽訟責者以券書決之。傅、傅箸約束於文書。別、別爲兩。兩家各得一也。書契、符書也。質劑謂市中平價、今月平是也。後鄭曰。傅別謂爲大手書於一札。中字別之。書契謂出子受入之凡要。凡簿書之冣目、獄訟之要辭皆曰契。春秋傳曰。王叔氏不能舉其契。質劑謂兩書一札、同而別之。長曰質。短曰劑。質劑皆今之券書也。按云今之券書者、謂漢時名券書。其實券字自古有之也。大部曰。契、大約也。引易𣪠辭書契。"
        },
        {
            "explanation": "从刀。𢍏聲。",
            "note": "去願切。十四部。"
        },
        {
            "explanation": "券別之書㠯刀判栔其旁。",
            "note": "栔各本作契。今正。判、分也。栔、刻也。兩家各一之書牘。分刻其旁。使可兩合以爲信。韓子曰。宋人得遺契而數其齒是也。"
        },
        {
            "explanation": "故曰書契。",
            "note": "書契、鉉作契券。鍇無書。皆非也。今正。書契謂易𣪠辭、周禮小宰所云書契也。書而栔之是曰書契。栔契音同。此三句說從刀之意。"
        }
    ],
    "indexes": [
        "券"
    ]
}