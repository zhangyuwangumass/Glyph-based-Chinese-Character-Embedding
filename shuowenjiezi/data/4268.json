{
    "id": 4268,
    "wordhead": "旞",
    "explanation": "導車所以載。全羽以爲允。允，進也。从㫃遂聲。",
    "volume": "07",
    "radical": "㫃",
    "pronunciation": "徐醉切",
    "variants": [
        {
            "wordhead": "𣄧",
            "explanation": "旞或从𨘤。",
            "seal_character": "愍"
        }
    ],
    "seal_character": "愌",
    "pinyin": "sui",
    "pinyin_full": "suì",
    "components": [
        "遂",
        "遺"
    ],
    "xuan_note": "",
    "kai_note": "",
    "duan_notes": [
        {
            "explanation": "導車所載。",
            "note": "各本作所以載。今依御覽訂。司常職曰。道畫載旞。斿車載旌。注云。道車、象路也。王以朝夕燕出入。按道導字異。許、鄭所據不同。金氏榜曰。九旗。王建大常。諸侯建旂。孤𨜮建旜。大夫士建物。師都建旗。州里建旟。縣鄙建旐。此七旗葢無羽。賓祭之所用也。其曰旞、曰旌。則以有羽爲異。道車謂象路。斿車謂革路、木路。變路言車。關孤𨜮、大夫士也。旞、旌皆張縿幅屬旒焉。畫於縿如日月以下。旜與物不畫。夏采。以乘車建𧞸復於四郊。𧞸當爲旞。說文旞亦作𣄧。因譌而爲𧞸。復者、求之平生常所有事之處。故以道車朝夕燕出入者建旞以復。襍記。諸侯列於道。以其綏復。又曰。大夫士死於道。以其綏復。綏皆旞之譌。言其旞者、明異物。天子以大常。諸侯以旂。孤𨜮以旜。大夫士以物。鄭君謂去其旒。異之於生。失之矣。大司馬。仲秋敎治兵。王載大常。諸侯載旂。軍吏載旗。師都載旜。鄉遂載物。郊野載旐。百官載旟。此𢫾師、田所用者凡七旗。卽謂斿車載旌者。司馬辨於治兵。司常贊於大閱。胥此也。司馬所頒旗物與司常互異。禮尙相變。載旞者設旗。宜從司常之序。載旌者設旗。宜從司馬之序。司常王建大常以下文。與下經皆畫其象爲緣起。而與上贊司馬頒旗物文不相屬。"
        },
        {
            "explanation": "全羽㠯爲允。",
            "note": "句。允旞亦雙聲疊韵也。詩仲允膳夫。古今人表作膳夫中術。術與遂古同音通用。允古音如戈盾之盾。是以漢之大子中盾後世稱大子中允。允質術遂四字音近。御覧改此文云全羽允允而進也。殊爲昧昧。"
        },
        {
            "explanation": "允、進也",
            "note": "逗。"
        },
        {
            "explanation": "進也。",
            "note": "此謂允卽𡻏之假借。𠦍部曰。𡻏、進也。引易𡻏升大吉。"
        },
        {
            "explanation": "从㫃。遂聲。",
            "note": "徐醉切。十五部。"
        },
        {
            "explanation": "或从遺作。",
            "note": "釋名字如此作。轉寫譌爲{㫃+匱}"
        }
    ],
    "indexes": [
        "旞",
        "𣄧"
    ]
}