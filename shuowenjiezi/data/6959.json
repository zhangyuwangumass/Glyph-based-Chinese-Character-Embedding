{
    "id": 6959,
    "wordhead": "湔",
    "explanation": "水。出蜀郡緜虒玉壘山，東南入江。从水前聲。一曰手𤃬之。",
    "volume": "11",
    "radical": "水",
    "pronunciation": "子仙切",
    "variants": [],
    "seal_character": "泑",
    "pinyin": "jian",
    "pinyin_full": "jiān",
    "components": [
        "水",
        "前"
    ],
    "xuan_note": "",
    "kai_note": "",
    "duan_notes": [
        {
            "explanation": "湔水。出蜀郡緜虒玉壘山。東南入江。",
            "note": "郡字衍。前志曰。蜀郡緜虒。後志曰。蜀郡緜虒道。有蠻夷曰道。前志省文耳。前志曰。緜虒玉壘山、湔水所出。東南至江陽入江。過郡三。行千八百九十里。又曰。廣漢郡緜竹縣紫巖山、緜水所出。東至新都北入雒。廣漢郡雒縣章山、雒水所出。南至新都谷（字誤）入湔。過郡三者、蜀郡廣漢犍爲也。湔水、緜水、雒水三水互受通偁。水經云。又東過江陽縣南。雒水從三危山東過廣魏雒縣南。東南注之。是卽漢志之湔水兼緜雒至江陽入江者也。三危山、葢卽漢志之玉壘山。水經以雒爲湔也。江陽今四川瀘州緜虒玉壘山當𡉈松潘衞境內。蜀都賦曰。廓靈關以爲門。包玉壘而爲字。劉逵注。玉壘、山名。湔水出焉。𡉈成都西北。岷山畍𡉈後。故曰字。靈關𡉈前。故曰門也。今水道。緜水由緜竹縣至漢州合雒水。雒水由什邡縣至漢州合緜水。其下流經𥳑州、資陽縣、資縣、內江縣、富順縣至瀘州城與大江會。於漢志、水經皆無不合。特其名或異耳。此史所謂中水也。其上游據酈氏云湔水入江。有湔堋、湔堰、湔㳛諸偁。故今謂中水爲沱江。但秦李冰所造。非禹故道。漢志亦不謂湔爲沱。"
        },
        {
            "explanation": "从水。𣦃聲。",
            "note": "子仙切。十二部。"
        },
        {
            "explanation": "一曰湔、半𤃬也。",
            "note": "各本作手𤃬之。今依水經注引字林手作半。依集韵、玉篇之作也。此別一義。半澣者、澣衣不全濯之、僅濯其垢處曰湔。今俗語猶如此。此相沿古語。如云湔裙是也。廣韵。湔、洗也。一曰水名。此用說文而互易其先後耳。字林葢全襲說文語。而酈書於湔水出緜虒玉壘山下引呂忱云。一曰半浣水也、下注江。此妄增水字、謂半浣爲湔水別名。亦其涉獵者博。不無抵梧。濯者、𤃬也。湔者、半𤃬也。說文屬辭之法。"
        }
    ],
    "indexes": [
        "湔"
    ]
}