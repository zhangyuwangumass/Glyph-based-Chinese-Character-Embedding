{
    "id": 823,
    "wordhead": "呬",
    "explanation": "東夷謂息爲呬。从口四聲。《詩》曰：“犬夷呬矣。”",
    "volume": "02",
    "radical": "口",
    "pronunciation": "虚器切",
    "variants": [],
    "seal_character": "冒",
    "pinyin": "xi",
    "pinyin_full": "xì",
    "components": [
        "口",
        "四"
    ],
    "xuan_note": "",
    "kai_note": "",
    "duan_notes": [
        {
            "explanation": "東夷謂息爲呬。",
            "note": "方言。呬、息也。東齊曰呬。釋詁郭注亦云。今東齊謂息爲呬。疑許襲方言。東夷當作東齊。字之誤也。"
        },
        {
            "explanation": "从口。四聲。",
            "note": "虛器切。十五部。按大雅。民之攸墍。毛曰。墍、息也。墍不訓息。此正謂墍卽呬之假借。爾雅。呬、息也。某氏引詩。民之攸呬。葢三家詩作呬。毛詩作墍。說文尸部有㞒字。鼻部有齂字。皆臥息也。亦皆虛器切。凡古休息與鼻息同義。"
        },
        {
            "explanation": "詩曰。犬夷呬矣。",
            "note": "大雅。混夷駾矣。維其喙矣。合二句爲一句。與日部引東方昌矣相似。混作犬。喙作呬。葢亦用三家詩。馬部引昆夷駾矣。則毛詩也。毛云。喙、困也。方言䭒、喙、呬、息也。按人之安寧與困極皆驗諸息。故假樂、綿之呬。不嫌異義同偁。喙與呬。不嫌異字同義。"
        }
    ],
    "indexes": [
        "呬"
    ]
}