{
    "id": 3385,
    "wordhead": "𥊽",
    "explanation": "周人謂兄曰𥊽。从弟从𥄳。",
    "volume": "05",
    "radical": "弟",
    "pronunciation": "古魂切",
    "variants": [],
    "seal_character": "嵖",
    "pinyin": "kun",
    "pinyin_full": "kūn",
    "components": [
        "眔",
        "弟"
    ],
    "xuan_note": "臣鉉等曰：𥄳，目相及也。兄弟親比之義。",
    "kai_note": "",
    "duan_notes": [
        {
            "explanation": "周人謂兄曰𥊽。",
            "note": "昆弟字當作此。昆行而𥊽廢矣。釋親。晜、兄也。郭注。今江東通言曰晜。按晜者、𥊽之誤。男子先生爲兄。後生爲弟。此本定偁。謂兄𥊽者、周人語也。詩惟王風有昆字。此周人謂兄之證也。諸經皆言兄。如尙書乃寡兄勖、春秋衞侯之兄縶、周禮父之讎、兄弟之讎、從父兄弟之讎、詩瞻望兄兮皆是。惟禮喪服經傳。大功巳上皆曰昆弟。小功巳下同異姓皆曰兄弟。不相淆亂。葢禮經欲別服之親疏隆殺。遂以周人謂兄者、專系之同姓大功巳上。以爲立言之別也。戴先生曰。兄弟與昆弟在儀禮喪服、爾雅釋親𢧵然有辨。喪服傳曰。何如則可謂之兄弟。傳曰。小功巳下爲兄弟。此傳中引傳相證明也。爾雅曰。母與妻之黨爲兄弟。又曰。婦之黨爲婚兄弟。壻之黨爲姻兄弟。詩小雅。兄弟無遠。鄭箋云。兄弟、父之黨、母之黨。葢兄弟云者、或專言異姓。或兼同姓異姓。皆舉遠。不以關大功之親。記曰。兄弟皆在他邦。加一等。不及知父母與兄弟居。加一等。此惟小功巳下卽於疏。故加等。若大功巳上。則昆弟也。世父母、叔父母也。從父昆弟也。豈可以皆在他。邦及少孤相依而加等哉。大功之親。分當相恤。其不相恤。是賊其性者也。小功巳下而相恤。斯進之也。記又曰。夫之所爲兄弟服。妻降一等。篇內明言夫之昆弟無服。此兄弟服。卽所謂小功者兄弟之服是也。謂夫爲之小功者。妻降一等則緦。如從祖祖父母、從祖父母及外祖父母、從母在小功章。夫之諸祖父母在緦麻章。此降一等之謂。禮記服問篇。公子之妻爲公子之外兄弟。謂爲夫之外祖父母、從母緦也。禮之稱兄弟通乎尊卑如是。凡同姓異姓旣漸卽於疏者。而與之相親好。皆得稱兄弟。玉裁按。大司徒聯兄弟。鄭曰。兄弟、昏姻、嫁娶也。與調人職兄弟不同。知以昆弟、兄弟異其辭者惟禮經。他經不尒。"
        },
        {
            "explanation": "从弟眔。",
            "note": "眔者、逮也。鰥下曰。从魚眔聲。則此亦可眔聲。合韵也。古䰟切。十三部。"
        }
    ],
    "indexes": [
        "𥊽"
    ]
}