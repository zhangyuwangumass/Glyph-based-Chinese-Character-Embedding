{
    "id": 6443,
    "wordhead": "燭",
    "explanation": "庭燎，火燭也。从火蜀聲。",
    "volume": "10",
    "radical": "火",
    "pronunciation": "之欲切",
    "variants": [],
    "seal_character": "檕",
    "pinyin": "zhu",
    "pinyin_full": "zhú",
    "components": [
        "蜀",
        "火"
    ],
    "xuan_note": "",
    "kai_note": "",
    "duan_notes": [
        {
            "explanation": "庭燎、大燭也。",
            "note": "燎當作尞。大各本譌作火。今正。若韵會庭燎燭也尤善。小雅毛傳曰。庭燎、大燭也。燕禮。宵則庶子執燭於阼階上。司宫執燭於西階上。甸人執大燭於庭。閽人爲大燭於門外。周禮司烜氏。凡邦之大事。共墳燭、庭燎。鄭云。墳、大也。郊特牲曰。庭燎之百。由齊桓公始也。鄭云。庭燎之差。公葢五十。侯伯子男皆三十。文出大戴禮。按未爇曰燋。執之曰燭。在地曰燎。廣設之則曰大燭、曰庭燎。大燭與庭燎非有二也。周禮絫言墳燭、庭燎。故鄭注以門外門内別之。周禮故書作蕡燭。先鄭云。蕡燭、麻燭也。賈公彥曰。古者未有麻燭。故鄭從墳訓大。古庭燎、依慕容所爲。以葦爲中心。以布纏之。飴蜜灌之。若今蠟燭。玉裁謂。古燭葢以薪蒸爲之。麻蒸亦其一端。麻蒸、其易然者。必云古無麻燭、葢非。許以㷓次燭灺之閒、葢得之矣。"
        },
        {
            "explanation": "从火。蜀聲。",
            "note": "之欲切。三部。"
        }
    ],
    "indexes": [
        "烛",
        "燭"
    ]
}