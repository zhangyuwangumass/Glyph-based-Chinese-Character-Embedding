{
    "id": 9147,
    "wordhead": "畯",
    "explanation": "農夫也。从田夋聲。",
    "volume": "13",
    "radical": "田",
    "pronunciation": "子峻切",
    "variants": [],
    "seal_character": "癗",
    "pinyin": "jun",
    "pinyin_full": "jùn",
    "components": [
        "田",
        "夋"
    ],
    "xuan_note": "",
    "kai_note": "",
    "duan_notes": [
        {
            "explanation": "農夫也。",
            "note": "釋言曰。畯、農夫也。孫云。農夫、田官也。詩七月。田畯至喜。傳曰。畯、田大夫也。周禮籥章。以樂田畯。注。鄭司農云。田畯、古之先敎田者。按田畯、敎田之官。亦謂之田。月令。命田舍東郊。鄭曰。田謂田畯。主農之官也。亦謂之農。郊特牲。大蜡饗農。鄭曰。農、田畯也。田畯敎田之時。則親而尊之。詩三言田畯至喜是也。死而爲神則祭之。周禮之樂田畯、大蜡饗農是也。"
        },
        {
            "explanation": "从田。夋聲。",
            "note": "子峻切。十三部。"
        }
    ],
    "indexes": [
        "畯"
    ]
}