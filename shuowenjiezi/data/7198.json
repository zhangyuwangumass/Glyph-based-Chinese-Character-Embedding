{
    "id": 7198,
    "wordhead": "滋",
    "explanation": "益也。从水兹聲。一曰滋水，出牛飲山白陘谷，東入呼沱。",
    "volume": "11",
    "radical": "水",
    "pronunciation": "子之切",
    "variants": [],
    "seal_character": "淇",
    "pinyin": "zi",
    "pinyin_full": "zī",
    "components": [
        "水",
        "兹"
    ],
    "xuan_note": "",
    "kai_note": "",
    "duan_notes": [
        {
            "explanation": "益也。",
            "note": "艸部茲下曰。艸木多益也。此字从水茲。爲水益也。凡經傳增益之義多用此字。亦有用茲者。如常棣、召旻傳云。兄、茲也。桑柔傳云。兄、茲也。衹是一義。"
        },
        {
            "explanation": "从水。茲聲。",
            "note": "各本篆文作<>、解作玆聲。誤也。今正。說詳四篇下玆篆下。子之切。一部。"
        },
        {
            "explanation": "一曰滋水。出牛㱃山白陘谷。東入呼沱。",
            "note": "此謂水名也。地理志。常山郡南行唐牛飲山白陸谷。滋水所出。東至新市。入虖池水。南行唐故城𡉈今直隸正定府行唐縣縣治北。新市故城在今正定府治西北四十里。一統志曰。滋河源出山西五臺縣畍。東南流逕正定府靈壽縣北、行唐縣南。又東厯正定藳城二縣北、無極縣南。又東北入定州深澤縣畍。古與滹沱合流。今折而東北、與滱沙二水合。不入滹沱矣。"
        }
    ],
    "indexes": [
        "滋"
    ]
}