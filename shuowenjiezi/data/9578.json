{
    "id": 9578,
    "wordhead": "陂",
    "explanation": "阪也。一曰沱也。从𨸏皮聲。",
    "volume": "14",
    "radical": "𨸏",
    "pronunciation": "彼爲切",
    "variants": [],
    "seal_character": "砭",
    "pinyin": "bei",
    "pinyin_full": "bēi",
    "components": [
        "皮",
        "阜"
    ],
    "xuan_note": "",
    "kai_note": "",
    "duan_notes": [
        {
            "explanation": "阪也。",
            "note": "陂與坡音義皆同。凡陂必邪立。故引申之義爲傾邪。子虛賦。罷池陂陀。言旁穨也。易。無平不陂。洪範。無偏無陂。"
        },
        {
            "explanation": "从𨸏。皮聲。",
            "note": "彼爲切。古音在十七部。"
        },
        {
            "explanation": "一曰池也。",
            "note": "池各本作沱。誤。今依韵會正。說詳水部。池與沱形義皆別。此云陂者、池也。故水部有池篆、云陂也。正考老轉注之例。詩惟召南言沱。餘多言池。不可淆溷。許書沼、池也。洼、深池也。潢、積水池也。湖、大陂也。汥、水都也。漥、一曰窊也。洿、一曰窊下也。義皆同物。豈可改爲沱乎。陂得訓池者、陂言其外之障。池言其中所蓄之水。故曰劉媼嘗息大澤之陂。謂大澤之旁也。曰叔度汪汪若千頃陂。卽謂千頃池也。湖訓大陂。卽大池也。陳風。彼澤之陂。傳曰。陂、澤障也。月令注曰。畜水曰陂。凡經傳云陂池者、兼言其內外。或分析言之。或舉一以互見。許池與陂互訓。渾言之也。陂有叚波爲之者。如漢諸侯王表曰波漢之陽、西域傳曰傍南山北波河。"
        }
    ],
    "indexes": [
        "陂"
    ]
}