{
    "id": 5241,
    "wordhead": "衽",
    "explanation": "衣䘳也。从衣壬聲。",
    "volume": "08",
    "radical": "衣",
    "pronunciation": "如甚切",
    "variants": [],
    "seal_character": "敞",
    "pinyin": "ren",
    "pinyin_full": "rèn",
    "components": [
        "壬",
        "衣"
    ],
    "xuan_note": "",
    "kai_note": "",
    "duan_notes": [
        {
            "explanation": "衣䘳也。",
            "note": "凡朝祭䘮服。衣與裳殊。深衣不殊。䘮服記曰。衽二尺有五寸。鄭曰。衽所以掩裳際也。上正一尺。燕尾一尺五寸。凡用布三尺五寸。玉裁按。朝祭服同。玉藻注所謂或殺而下屬衣。則垂而放之者也。玉藻。衽當旁。鄭曰。謂裳幅所交裂也。江氏永曰。以布四幅正裁爲八幅。上下皆廣一尺一寸。各邊削幅一寸。得七尺二寸。旣足要中之數矣。下齊倍於要。又以布二幅斜裁爲四幅。狹頭二寸在上。寛頭二尺在下。各邊削幅一寸。亦得七尺二寸。共得一丈四尺四寸。此四幅連屬於裳之㒳旁。所謂衽當旁也。玉裁按。此注所謂或殺而上屬裳。則縫之以合前後者也。此二者皆謂之衽。凡言衽者、皆謂裳之兩旁。鄭曰。凡衽者或殺而下。或殺而上。是以小要取名焉。小要者、䘮大記云君葢用漆三衽三束是也。假借爲衽席。衽席者、今人所謂褥也。語之轉。"
        },
        {
            "explanation": "从衣。壬聲。",
            "note": "如甚切。七部。"
        }
    ],
    "indexes": [
        "衽"
    ]
}