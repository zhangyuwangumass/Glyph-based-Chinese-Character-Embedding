{
    "id": 5669,
    "wordhead": "䩉",
    "explanation": "頰也。从面甫聲。",
    "volume": "09",
    "radical": "面",
    "pronunciation": "符遇切",
    "variants": [],
    "seal_character": "朹",
    "pinyin": "fu",
    "pinyin_full": "fǔ",
    "components": [
        "甫",
        "面"
    ],
    "xuan_note": "",
    "kai_note": "",
    "duan_notes": [
        {
            "explanation": "頰也。",
            "note": "頰者、面旁也。面旁者、顏前之兩旁。大招。靨輔奇牙。宜笑嫣只。王注。言美頰有靨䩉。口有奇牙。嘕然而笑。尤媚好也。淮南書。奇牙出。靨輔搖。高注。靨輔、頰邊文。婦人之媚也。又曰。靨輔在頰則好。在顙則醜。注。靨䩉者、頰上窐也。由此言之。靨䩉在頰。故䩉與頰可互偁。古多借輔爲䩉。如毛詩傳曰。倩、好口輔也。此正謂靨䩉。咸上六。咸其輔頰舌。艮六五。艮其輔。其字皆當作䩉。葢自外言曰䩉、曰頰、曰靨䩉。自裏言則上下持牙之骨謂之䩉車、亦謂牙車、亦謂頷車、亦謂頰車、亦謂鼸車、亦謂之䩉、亦謂之頰。許言䩉頰也者、言其外也。易言䩉頰、言䩉、言其裏也。䩉車非外之䩉。頰車非外之頰。此名之當辨者也。諸家說左傳輔車相依、用牙車爲訓。而許君不同。說詳車部。○按艮卦虞注云。輔、面頰骨上頰車也。面頰骨、今俗語尙如是。上頰車、卽頰骨在上持牙者。服䖍注左傳謂之上頷車。然則在下持牙者亦得曰下頰車、下頷車矣。必云上頰車上頷車者言䩉則言上是也。頰車與舌、言則必動。故咸、艮爻辭取此。"
        },
        {
            "explanation": "从面。甫聲。",
            "note": "符遇切。五部。"
        }
    ],
    "indexes": [
        "䩉"
    ]
}