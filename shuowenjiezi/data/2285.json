{
    "id": 2285,
    "wordhead": "離",
    "explanation": "黃倉庚也。鳴則蠶生。从隹离聲。",
    "volume": "04",
    "radical": "隹",
    "pronunciation": "呂支切",
    "variants": [],
    "seal_character": "堯",
    "pinyin": "li",
    "pinyin_full": "lí",
    "components": [
        "隹",
        "离"
    ],
    "xuan_note": "",
    "kai_note": "",
    "duan_notes": [
        {
            "explanation": "離黃、",
            "note": "逗。各本無離。淺人誤刪。如巂周刪巂之比。依爾雅音義、廣韵補。"
        },
        {
            "explanation": "倉庚也。",
            "note": "豳風毛傳曰。倉庚、離黃也。月令注云。倉庚、驪黃也。釋鳥曰。倉庚、？黃也。又曰。？黃、楚雀。又曰。倉庚、商庚。然則離黃一物四名。按說文離？不類廁。則不謂一物。又按毛傳黃鳥、搏黍也。不云卽倉庚。倉庚下亦不云卽黃鳥。然則黃鳥非倉庚。焦氏循云。鄭箋稱黃鳥宜食粟。又云緜蠻、小鳥皃。顯非倉庚。玉裁謂。葢今之黃雀也。方言云？黃或謂之黃鳥。此方俗語言之偶同耳。陸機乃誤以倉庚釋黃鳥。"
        },
        {
            "explanation": "鳴則蠶生。",
            "note": "月令。仲春倉庚鳴。内宰職曰。仲春。詔后帥外内命婦始蠶于北郊。"
        },
        {
            "explanation": "从隹。离聲。",
            "note": "吕支切。古音在十六部。今用鸝爲鸝黃。借離爲離別也。"
        }
    ],
    "indexes": [
        "离",
        "離"
    ]
}