{
    "id": 2281,
    "wordhead": "雊",
    "explanation": "雄雌鳴也。雷始動，雉鳴而雊其頸。从隹从句，句亦聲。",
    "volume": "04",
    "radical": "隹",
    "pronunciation": "古候切",
    "variants": [],
    "seal_character": "堩",
    "pinyin": "gou",
    "pinyin_full": "ɡòu",
    "components": [
        "句",
        "隹"
    ],
    "xuan_note": "",
    "kai_note": "",
    "duan_notes": [
        {
            "explanation": "雄雉鳴也。",
            "note": "言雄雉鳴者、別於？之爲雌雉鳴也。小雅。雉之朝雊。尙求其雌。邶風。有鷕雉鳴。下云。雉鳴求其牡。按鄭注月令云。雊、雉鳴也。是雊不必系雄。？則毛公系諸雌。亦望文立訓耳。若潘安仁賦。雉鷕鷕而朝雊。此則所謂渾言不別也。顏延年、顏之推皆云潘誤用。未孰於訓詁之理。"
        },
        {
            "explanation": "雷始動。雉乃鳴而句其頸。",
            "note": "乃字依尙書正義補。句各本誤雊。依小弁正義正。夏小正。正月雷震雉雊。雊也者、鳴𡔷其翼也。正有必雷。雷不必聞。唯雉必聞之。何以謂之雷震。則雉雊相識以雷。小正古本依太平御覽、藝文類聚訂當如是。初學記所引乃徐堅妄改也。言雷於鴈雉魚之閒。故知雷雉一事也。釋雊爲鳴𡔷其翼者。讀雊爲敂。敂、擊也。動也。雞鳴必𡔷其翼。知雉鳴亦必𡔷其翼也。許云句其頸。與大戴異。𡔷其翼、句其頸皆狀其鳴也。洪範五行傳曰。正月雷微動而雉雊。雷通氣也。易通卦驗。雉雊、雞乳在立春節。立春在十二月。月令。季冬雉雊。皆謂雷鳴地中時也。句音鉤。曲也。句其頸故字从句。"
        },
        {
            "explanation": "从隹句。句亦聲。",
            "note": "古𠊱切。四部。今鉉本𠊱作矦。誤。"
        }
    ],
    "indexes": [
        "雊"
    ]
}