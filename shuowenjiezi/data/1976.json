{
    "id": 1976,
    "wordhead": "𢒫",
    "explanation": "繹理也。从工从口从又从寸。工、口，亂也。又、寸，分理之。彡聲。此與𤕦同意。度，人之兩臂爲尋，八尺也。",
    "volume": "03",
    "radical": "寸",
    "pronunciation": "徐林切",
    "variants": [],
    "seal_character": "囕",
    "pinyin": "xun",
    "pinyin_full": "xún",
    "components": [
        "又",
        "口",
        "工",
        "寸",
        "彡"
    ],
    "xuan_note": "",
    "kai_note": "",
    "duan_notes": [
        {
            "explanation": "繹理也。",
            "note": "謂抽繹而治之。凡治亂必得其緒而後設法治之。引伸之義爲長。方言曰。尋長也。海岱大野之閒曰尋。自關而西秦晉梁益之閒凡物長謂之尋。周官之法度廣爲尋。古文禮假尋爲燅。有司徹乃燅屍俎注。燅、温也。古文燅皆作尋。記或作尋。春秋傳。若可尋也。亦可寒也。案左傳服注。尋之言重也、温也。論語。何注。温、尋也。互相發明。俗本禮注作燖誤。"
        },
        {
            "explanation": "从工口。从又寸。工口、亂也。又寸、分理之也。彡聲。",
            "note": "徐林切。七部。"
        },
        {
            "explanation": "此與𤕦同意。",
            "note": "說見𤕦下。"
        },
        {
            "explanation": "度人之㒳臂爲𢒫。八尺也。",
            "note": "此別一義。亦因从寸及之。考工記曰。澮廣二尋。"
        }
    ],
    "indexes": [
        "𢒫"
    ]
}