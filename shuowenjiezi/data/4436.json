{
    "id": 4436,
    "wordhead": "秭",
    "explanation": "五稯爲秭。从禾𠂔聲。一曰數億至萬曰秭。",
    "volume": "07",
    "radical": "禾",
    "pronunciation": "將几切",
    "variants": [],
    "seal_character": "懚",
    "pinyin": "zi",
    "pinyin_full": "zǐ",
    "components": [
        "禾"
    ],
    "xuan_note": "",
    "kai_note": "",
    "duan_notes": [
        {
            "explanation": "五稯爲秭。",
            "note": "禾二百秉也。周禮掌客注有秅秭麻荅之文。秅秭連文。則非詩之秭也。謂五稯也。"
        },
        {
            "explanation": "从禾。𠂔聲。",
            "note": "將几切。十五部。"
        },
        {
            "explanation": "一曰數𢡃至萬曰秭。",
            "note": "𢡃各本作億。今依心部正。周頌兩言萬億及秭。毛曰。數萬至萬曰億。數億至萬曰秭。定本、集注、釋文皆作數億至萬。釋文所記別本及正義及前此甄鸞五經筭術皆作數億至億。許書多襲毛傳。此云數？至萬曰秭。似當出於毛。然心部云。十萬曰意。不從毛之萬萬曰億。而從古數。則說秭亦不必同毛。葢毛作數億至億曰秭。許別有所受作數億至萬與。秭不見他經。惟見周頌。鄭內則注。萬億曰兆。依許說則秭卽他經之兆與。五經筭術曰。黃帝爲法。數有十等。億兆京垓秭壤溝澗正載是也。及其用也。乃有上中下三等。下數、十十變之。中數、萬萬變之。上數、數窮則變。以中數言之。毛傳應云數垓至億曰秭。而言數億至億曰秭。有所未詳。玉裁按。十等之說起於漢末。取周頌云秭、國語云經姟者演之。三等之說取鄭云今數古數者演之。許、鄭所不言。未可盡信。數億至萬亦不爲不多矣。不必從毛之數億至億也。秭之言積也。韓詩云陳穀曰秭。亦取積義。如？簀之爲一物、其例也。○釋詁云。歷秭筭數也。郭云。今以十億爲秭。"
        }
    ],
    "indexes": [
        "秭"
    ]
}