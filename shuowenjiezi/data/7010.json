{
    "id": 7010,
    "wordhead": "㵋",
    "explanation": "水。出豫章艾縣，西入湘。从水買聲。",
    "volume": "11",
    "radical": "水",
    "pronunciation": "莫蟹切",
    "variants": [],
    "seal_character": "洇",
    "pinyin": "mi",
    "pinyin_full": "mì",
    "components": [
        "水",
        "買"
    ],
    "xuan_note": "",
    "kai_note": "",
    "duan_notes": [
        {
            "explanation": "㵋水。出豫章艾縣。",
            "note": "凡縣字皆後人所增。古本必無也。"
        },
        {
            "explanation": "西入湘。",
            "note": "豫章郡艾、二志同。左傳吳公子慶忌所居。今江西寧都州州西百里有艾城是也。水經湘水篇曰。又北過羅縣西。㵋水從東來流注之。㵋水又別爲篇曰。㵋水、出豫章艾縣。西過長沙羅縣西。又西至磊石山入於湘水。按水經言㵋不言汨。諸書多言汨不言㵋。依廣韵卄三錫、汨㵋漞三形同。春秋莒君密州。左傳密作買。亦是買聲近密之證。考之於今。則由江西寧都州逕湖南平江縣至湘陰縣入湘者、但有汨水。別無㵋水。則㵋汨之爲古今字憭然。酈氏云。汨出艾縣。逕羅縣。皆與經言㵋同。惟云㵋水入湘曰東町口。汨水入湘曰汨羅口。汨羅口在㵋口之北。磊石山又在羅口之北。經言㵋水至磊石山入湘。非是㵋尙在羅口南注湘耳。此言甚辨。依水道提綱、汨水出平江縣。西北至歸義驛。又西分爲二支。一支西流。稍北於山麓西入湘。一支北流數十里。西北入湘曰屈潭。亦曰汨羅口。正酈之東町、汨羅二口。非有二水也。酈葢未溯上游。不辨異文同物。許書葢本同水經。有㵋無汨。而後人妄增汨字。故其文不類許書。屈原所沈例所不載。且許旣有溟字、云冥聲。豈得冥省聲又爲一字乎。"
        },
        {
            "explanation": "从水。𧵽聲。",
            "note": "莫蟹切。今莫狄切。作汨。十六部。"
        }
    ],
    "indexes": [
        "㵋"
    ]
}