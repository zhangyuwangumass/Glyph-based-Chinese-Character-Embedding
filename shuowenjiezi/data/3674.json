{
    "id": 3674,
    "wordhead": "櫌",
    "explanation": "摩田器。从木憂聲。《論語》曰：“櫌而不輟。”",
    "volume": "06",
    "radical": "木",
    "pronunciation": "於求切",
    "variants": [],
    "seal_character": "庍",
    "pinyin": "you",
    "pinyin_full": "yōu",
    "components": [
        "木",
        "憂"
    ],
    "xuan_note": "",
    "kai_note": "",
    "duan_notes": [
        {
            "explanation": "摩田器也。",
            "note": "漢石經論語。櫌不輟。五經文字曰。經典及釋文皆作耰。鄭曰。耰、覆種也。與許合。許以物言。鄭以人用物言。齊語。深耕而疾耰之。以待時雨。韋曰。耰、摩平也。齊民要術曰。耕荒畢。以鐵齒𨫒𨨯再徧杷之。漫擲黍穄。勞亦再徧。按先云再徧杷之。卽國語所謂疾耰待時雨也。後云勞亦再徧。卽鄭所謂覆種也。許云摩田。當兼此二者。賈又曰。春耕尋手勞。秋耕待白背勞。古曰耰。今曰勞。勞郎到切。集韵作橯。若高誘云。櫌、椎也。如淳云。椎、塊椎也。服䖍、孟康云。櫌、鉏柄也。椎塊尚近之。鉏柄之說未可信矣。"
        },
        {
            "explanation": "從木。憂聲。",
            "note": "於求切。三部。"
        },
        {
            "explanation": "論語曰。櫌而不輟。",
            "note": "微子篇。"
        }
    ],
    "indexes": [
        "櫌"
    ]
}