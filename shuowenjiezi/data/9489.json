{
    "id": 9489,
    "wordhead": "䡅",
    "explanation": "車約䡅也。从車川聲。《周禮》曰：“孤乘夏䡅。”一曰下棺車曰䡅。",
    "volume": "14",
    "radical": "車",
    "pronunciation": "敕倫切",
    "variants": [],
    "seal_character": "矋",
    "pinyin": "chun",
    "pinyin_full": "chūn",
    "components": [
        "車",
        "川"
    ],
    "xuan_note": "",
    "kai_note": "",
    "duan_notes": [
        {
            "explanation": "車約䡅也。",
            "note": "巾車職云。孤乗夏篆。卿乗夏縵。大鄭曰。夏、赤也。篆讀爲圭瑑之瑑。夏瑑、轂有約也。玄謂夏瑑、五采畫轂約也。夏縵亦五采畫、無瑑耳。玉裁謂鄭說夏瑑卽詩之約軝。毛公所謂長轂之軝、朱而約之也。但許君篆作䡅。以約䡅系之輿。下文以約軝系之轂。與二鄭迥異。依許意葢謂轛輢軨等皆有物纏束之。謂之約䡅。以赤畫之。謂之夏䡅。卿雖赤畫而無約。謂之夏縵。䡅之言巡也。巡繞之䛐。此許之周禮說也。"
        },
        {
            "explanation": "从車。川聲。",
            "note": "敕倫切。古音在十三部。"
        },
        {
            "explanation": "周禮曰。孤椉夏䡅。",
            "note": "故書作綠。或爲篆。此字形之異也。許所據篆作䡅。此聲相近而異也。"
        },
        {
            "explanation": "一曰下棺車曰䡅。",
            "note": "禮經有輴車。玉篇、廣韵皆謂䡅輴同字也。士喪禮。遷於祖用軸。注曰。軸、輁軸也。狀如轉轔。刻㒳頭爲軹輁。狀如長牀。穿桯。前後著金。而關軸焉。天子諸侯以上有四周。謂之輴。天子畫之以龍。按惟天子諸侯殯葬朝廟皆用輴。許云下棺車。謂天子諸侯窆用䡅也。"
        }
    ],
    "indexes": [
        "䡅"
    ]
}