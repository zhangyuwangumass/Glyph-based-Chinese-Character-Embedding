{
    "id": 6965,
    "wordhead": "涂",
    "explanation": "水。出益州牧靡南山，西北入澠。从水余聲。",
    "volume": "11",
    "radical": "水",
    "pronunciation": "同都切",
    "variants": [],
    "seal_character": "泗",
    "pinyin": "tu",
    "pinyin_full": "tú",
    "components": [
        "水",
        "余"
    ],
    "xuan_note": "",
    "kai_note": "",
    "duan_notes": [
        {
            "explanation": "涂水。出益州牧靡南山。西北入繩。",
            "note": "繩各本譌作澠。今正。牧前志作收。後志作牧。華陽國志竟作升。李奇曰。靡音麻。收靡卽升麻。常璩曰。升麻縣山出好升麻。收升牧三字皆同紐。𥻳釋益州太守碑牧靡字三見。晉書亦作牧矣。益州郡牧靡、二志同。前志曰。南山臘、涂水所出。西北至越巂入繩。過郡二。行千二十里。水經注若水篇曰。若水、又東。涂水注之。水出建寧郡之收靡縣南山。縣山竝卽草以立名。山𡉈縣東烏句山南五百里。山生收靡。可以解毒。涂水導源臘谷。西北流至越巂入若水。按涂水出臘谷。故漢志謂之臘。涂水、漢志說文皆云入繩。而水經注云入若水者。善長云若水、又逕越巂大莋縣入繩。繩水出徼外。南逕旄牛道。至大莋與若水合。自下亦通謂之繩水矣。諸書錄記羣水。或言入若。又言注繩。正是異水沿注。通爲一津。隨納通稱也。水道提綱曰。金沙江卽古繩水。鴉龍江一名打沖河。卽古若水。金沙江出番地。至雲南姚安府大姚縣境合鴉龍江、至四川敘州府治宜賓縣西南境入於江。金沙自犛石山發源。至雲南麗江府境已四千二百餘里。自麗江至四川敘州府又二千五百餘里。源遠流長所受大水數十。小水無數。其爲大江上源無疑也。玉裁謂多以金沙爲大江正源。然非禹貢崏山道江之𣅀。禹貢於河源江源皆舉其近者。聖人不尙遠略之意。牧靡今何縣。涂水今何水。未審。"
        },
        {
            "explanation": "从水。余聲。",
            "note": "同都切。五部。按古道塗、塗堲字皆作涂。"
        }
    ],
    "indexes": [
        "涂"
    ]
}