{
    "id": 6160,
    "wordhead": "驂",
    "explanation": "駕三馬也。从馬參聲。",
    "volume": "10",
    "radical": "馬",
    "pronunciation": "倉含切",
    "variants": [],
    "seal_character": "楠",
    "pinyin": "can",
    "pinyin_full": "cān",
    "components": [
        "馬",
        "參"
    ],
    "xuan_note": "",
    "kai_note": "",
    "duan_notes": [
        {
            "explanation": "駕三馬也。",
            "note": "驂三曡韵爲訓。詩干旄。良馬四之。良馬五之。良馬六之。傳曰。四之、御四馬也。五之、驂馬五轡也。六之、四馬六轡也。然則毛公有駕三之說矣。王肅云。古者一轅之車駕三馬。則五轡。其大夫皆一轅車。夏后氏駕兩謂之麗。殷益以一騑謂之驂。周人又益以一騑謂之駟。本從一驂而來。亦謂之驂。經言驂、則三馬之名。五經異義。天子駕數。易孟京、春秋公羊說天子駕六。詩毛說天子至大夫同四。士駕二。詩云四騵彭彭。武王所乘。龍旂承祀。六轡耳耳。魯僖所乘。四牡騑騑。周道倭遲。大夫所乘。謹按禮王度記曰。天子駕六。諸侯與𨜮同駕四。大夫駕三。士駕二。庶人駕一。說與易、春秋同。駁曰。玄之聞也。周禮校人。掌王馬之政。凡頒良馬而養乘之。乘馬一師四圉。四馬爲乘。此一圉者、養一馬而一師監之也。尙書顧命。諸侯入應門。皆布乘黃朱。言獻四黃馬朱鬣也。旣實周天子駕六。校人則何不以爲與圉以六爲數。顧命諸侯何以不獻六馬。易經時乘六龍者、謂陰陽六爻上下耳。豈故爲禮制。王度記云天子駕六者、自是漢法、與古異。大夫駕三者、於經無以言之。依鄭駁則古無駕三之制。孔晁云。馬以引重。左右當均。一轅車以兩馬爲服。旁以一馬驂之。則偏而不調。非人情也。株林曰。乘我乘驕。傳曰。大夫乘驕。則毛以大夫亦駕四也。且殷之制亦駕四。故王基云。商頌約軧錯衡。八鸞鏘鏘。是則殷駕四不駕三也。按詩箋曰。驂、兩騑也。檀弓注曰。騑馬曰驂。葢古者駕四。兩服馬夾輈在中。左右各一。騑馬左右皆可以三數之。故謂之驂。以其整齊如翼言之則謂之騑。驂本非謂駕三也。顧王度記曰大夫駕三。故訓傳亦言驂馬五轡。則是古有其說。故許釋驂爲駕三。然許不偁王度記天子駕六以下云云。於騑下亦云驂也。是說文晚成。不堅執異義之說。其說經非不與鄭合矣。"
        },
        {
            "explanation": "从馬。參聲。",
            "note": "倉含切。古音在七部。"
        }
    ],
    "indexes": [
        "骖",
        "驂"
    ]
}