{
    "id": 3588,
    "wordhead": "枯",
    "explanation": "槀也。从木古聲。《夏書》曰：“唯箘輅枯。”木名也。",
    "volume": "06",
    "radical": "木",
    "pronunciation": "苦孤切",
    "variants": [],
    "seal_character": "帰",
    "pinyin": "ku",
    "pinyin_full": "kū",
    "components": [
        "古",
        "木"
    ],
    "xuan_note": "",
    "kai_note": "",
    "duan_notes": [
        {
            "explanation": "槁也。從木。古聲。",
            "note": "苦孤切。五部。"
        },
        {
            "explanation": "夏書曰。唯箘輅枯。",
            "note": "禹貢文。今尙書作惟箘簵楛。按惟作唯。轉寫誤也。輅當依竹部引書作簬。楛作枯、則許所據古文尙書如是。竹部引書作楛。非也。"
        },
        {
            "explanation": "枯、",
            "note": "逗。各本無此字。今補。"
        },
        {
            "explanation": "木名也。",
            "note": "此釋書之枯非枯槀之義。如引堲讒說、而又釋堲。引曰圛、而又釋圛。引布重𤊾席、而又釋𤊾。皆非堲、圛、𤊾本義。必別釋以曉人也。木名、未審何木。周易大過之枯。鄭音姑。謂無姑山榆。周禮壺𣵠氏。杜子春讀橭爲枯。云枯榆、木名。疑當是枯榆也。而馬云可以爲箭。或謂枯乃楛之假借。未知其審。考工記注引尙書箘簵枯。音義曰。枯、尙書作楛。鄉射禮注引國語肅愼貢矢。音義曰。枯、字又作楛。然則鄭所據尚書、國語皆作枯。與許所據合也。"
        }
    ],
    "indexes": [
        "枯"
    ]
}