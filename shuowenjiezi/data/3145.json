{
    "id": 3145,
    "wordhead": "盥",
    "explanation": "澡手也。从𦥑水臨皿。《春秋傳》曰：“奉𠤷沃盥。”",
    "volume": "05",
    "radical": "皿",
    "pronunciation": "古玩切",
    "variants": [],
    "seal_character": "尡",
    "pinyin": "guan",
    "pinyin_full": "ɡuàn",
    "components": [
        "水",
        "皿",
        "臼"
    ],
    "xuan_note": "",
    "kai_note": "",
    "duan_notes": [
        {
            "explanation": "澡手也。",
            "note": "水部曰。澡、洒手也。禮經多言盥。內則。每日進盥。五日請浴。三日具沐。其閒面垢請靧。足垢請洗。是則古人每旦必洒手。而洒面則不必旦旦爲之也。大學有湯之盤。卽特牲、內則之盥槃。故其銘曰日日新。凡洒手曰澡、曰盥。洒面曰頮。濯髮曰沐。洒身曰浴。洒足曰洗。"
        },
        {
            "explanation": "从臼水臨皿也。",
            "note": "會意。皿者、禮經之所謂洗。內則之所謂槃也。內則注曰。槃、承盥水者。禮經注曰。洗、承盥。洗者、棄水器也。古玩切。十四部。"
        },
        {
            "explanation": "春秋傳曰。奉匜沃盥。",
            "note": "左傳僖卄三年文。匜者、柄中有道可以注水。內則亦云。請沃盥。沃者、自上澆之。盥者手受之而下流於槃。故曰臼水臨皿。此引傳說字形之意。特牲經曰。尸盥。匜水實于槃中。簞巾在門內之右。注。設盥水及巾。尸尊不就洗。又不揮。謂不就洗。故設匜水。水實於匜。匜實於槃也。不揮故設巾。巾實於簞也。古之盥手者用匜澆手。水下流於洗。洒爵者用匜澆爵中。覆水於洗。盥連揮手令乾而已。故禮經盥不言帨手。尸尊則帨。敬老則盥卒授巾也。匜之水勺於罍。少牢注曰。凡設水用罍。沃盥用枓。禮在此也。是則常用爲匜爲槃。禮器爲枓爲洗。又云。洗者、統洗爵而名之也。設水之器。禮器爲罍。常用未聞。"
        }
    ],
    "indexes": [
        "盥"
    ]
}