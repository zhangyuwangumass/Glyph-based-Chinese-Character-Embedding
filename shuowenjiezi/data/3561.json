{
    "id": 3561,
    "wordhead": "枖",
    "explanation": "木少盛皃。从木夭聲。《詩》曰：“桃之枖枖。”",
    "volume": "06",
    "radical": "木",
    "pronunciation": "於喬切",
    "variants": [],
    "seal_character": "帔",
    "pinyin": "yao",
    "pinyin_full": "yāo",
    "components": [
        "木",
        "夭"
    ],
    "xuan_note": "",
    "kai_note": "",
    "duan_notes": [
        {
            "explanation": "木少盛皃。",
            "note": "周南。桃之夭夭。毛曰。桃、有華之盛者。夭夭、其少壯也。邶風。棘心夭夭。毛曰。夭夭、盛皃。按夭下曰。屈也。屈者大之反。然屈者大之兆也。故枖字從夭。"
        },
        {
            "explanation": "從木。夭聲。",
            "note": "聲疑衍文。以會意包形聲也。於喬切。二部。"
        },
        {
            "explanation": "詩曰。桃之枖枖。",
            "note": "按韵會引說文從木夭聲之下、不言引詩桃之枖枖。而云通作夭、引詩棘心夭夭。至鍇注棘心夭夭始援厥草唯夭。桃之夭夭等語。是黃氏所據、鍇本作詩曰棘心夭夭明甚。枖從木夭會意。故偁棘心夭夭、說從木夭之意。如引豐其屋、說寷從宀豐。引艸木麗于地、說䕻從艸麗。同一例也。淺人不知此例。故改夭夭爲枖枖。又易棘心爲桃之。好學深思者當能知之矣。"
        }
    ],
    "indexes": [
        "枖"
    ]
}