{
    "id": 3279,
    "wordhead": "罃",
    "explanation": "備火，長頸缾也。从缶，熒省聲。",
    "volume": "05",
    "radical": "缶",
    "pronunciation": "烏莖切",
    "variants": [],
    "seal_character": "峋",
    "pinyin": "ying",
    "pinyin_full": "yīnɡ",
    "components": [
        "熒",
        "缶"
    ],
    "xuan_note": "",
    "kai_note": "",
    "duan_notes": [
        {
            "explanation": "備火長頸缾也。",
            "note": "左傳襄九年。宋災。具綆缶。備水器。杜曰。缶、汲器也。水器、盆㽉之屬也。是謂汲水貯水之分。師古注五行志則謂缶卽盎也。水器者、罃瓮之屬。引許氏說文解字。罃、備火、今之長頸甁也。按各本無今之二字。備火長頸缾者、備火之汲罋。則長其頸以多盛水。且免傾覆也。其說左傳者、杜爲長。"
        },
        {
            "explanation": "从缶。熒省聲。",
            "note": "烏莖切。十一部。按近人謂罌罃一字。依許則劃然二物二字也。罌大罃小。用各不同。方言、廣雅說雖不與許同。而罌罃亦畫爲二。今本廣雅甔㼡之下奪一也字。"
        }
    ],
    "indexes": [
        "罃"
    ]
}