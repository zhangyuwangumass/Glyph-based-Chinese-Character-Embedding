{
    "id": 9490,
    "wordhead": "轖",
    "explanation": "車籍交錯也。从車嗇聲。",
    "volume": "14",
    "radical": "車",
    "pronunciation": "所力切",
    "variants": [],
    "seal_character": "矌",
    "pinyin": "se",
    "pinyin_full": "sè",
    "components": [
        "車",
        "嗇"
    ],
    "xuan_note": "",
    "kai_note": "",
    "duan_notes": [
        {
            "explanation": "車箱交革也。",
            "note": "各本革作錯。李善七發注、顏師古急就篇注作交革。今從之。車箱各本作車籍。七發注同。急就注、廣韵作車藉。皆不可通。今以意正之曰車箱。箱與籍字形之誤也。毛大東傳曰。服、牝服也。箱、大車之箱也。鄭曰。大車、平地任載之車。竹部曰。箱、大車牝服也。按箱本謂大車之輿。引申之而凡車之輿皆得名箱。此箱不謂大車也。交革者、交猶遮也。謂以去毛獸皮鞔其外。攷工記。棧車欲弇。注曰。爲其無革鞔不堅。易坼壞也。飾車欲侈。注曰。飾車、革鞔輿也。大夫以上革輓輿。巾車職。士乗棧車。注曰。棧車、不革輓而漆之。王之玉路、金路、象路皆以革輓。而有玉金象之飾。因有玉金象之名。革路鞔之以革而漆之。無他飾。故偁革路。木路不鞔。以革漆之而已。故偁木路。凡革鞔謂之轖。故急就篇曰。革轖髤漆油黑蒼。髤漆油黑蒼又在革轖之外。巾車言孤卿夏、大夫墨是也。許所云約䡅者、葢在未鞔革之前。約以固之。鞔之則格空遮蔽。故曰轖。轖之言嗇也。引申之爲結塞之偁。故枚乗七發曰。邪氣襲逆。中若結轖也。"
        },
        {
            "explanation": "从車。嗇聲。",
            "note": "所力切。一部。"
        }
    ],
    "indexes": [
        "轖"
    ]
}