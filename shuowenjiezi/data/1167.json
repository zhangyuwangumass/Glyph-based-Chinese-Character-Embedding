{
    "id": 1167,
    "wordhead": "連",
    "explanation": "員連也。从辵从車。",
    "volume": "02",
    "radical": "辵",
    "pronunciation": "力延切",
    "variants": [],
    "seal_character": "北",
    "pinyin": "lian",
    "pinyin_full": "lián",
    "components": [
        "車",
        "辵"
    ],
    "xuan_note": "",
    "kai_note": "",
    "duan_notes": [
        {
            "explanation": "負車也。",
            "note": "負車、各本作貟連。今正。連卽古文輦也。周禮鄉師輂輦、故書輦作連。大鄭讀爲輦。巾車連車。本亦作輦車。管子海王。服連軺輂。立政。餘戮民。不敢服絻。不敢畜連。負車者、人輓車而行。車在後如負也。字从辵車會意。猶輦从㚘車會意也。人與車相屬不絶。故引伸爲連屬字。耳部曰聯、連也。大宰注曰。古書連作聯。然則聯連爲古今字。連輦爲古今字。假連爲聯。乃專用輦爲連。大鄭當云連今之輦字。而云讀爲輦者、以今字易古字。令學者易曉也。許不於車部曰連古文輦而入之辵部者、小篆連與輦殊用。故云聯連也者、今義也。云連負車也者、古義也。"
        },
        {
            "explanation": "从辵車。會意。",
            "note": "依韵會訂。力延切。古力展切。十四部。"
        }
    ],
    "indexes": [
        "连",
        "連"
    ]
}