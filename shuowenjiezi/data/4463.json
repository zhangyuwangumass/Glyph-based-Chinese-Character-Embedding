{
    "id": 4463,
    "wordhead": "䉾",
    "explanation": "惡米也。从米北聲。《周書》有《䉾誓》。",
    "volume": "07",
    "radical": "米",
    "pronunciation": "兵媚切",
    "variants": [],
    "seal_character": "懷",
    "pinyin": "bi",
    "pinyin_full": "bì",
    "components": [
        "米",
        "北"
    ],
    "xuan_note": "",
    "kai_note": "",
    "duan_notes": [
        {
            "explanation": "惡米也。",
            "note": "粟之不成者曰秕。米之惡者曰粊。其音同也。莊子。塵垢粃康。粃卽粊字。"
        },
        {
            "explanation": "从米。比聲。",
            "note": "各本篆作？。解云北聲。今正。粊在古音十五部。不當用一部之北諧聲也。經典釋文、五經文字皆不誤。若廣韵作粊。注云。說文作䉾。葢由說文之誤巳久。玉篇作？、作？、作䉾。皆云惡米。而皆粊之誤。兵媚切。十五部。"
        },
        {
            "explanation": "周書有粊誓。",
            "note": "尙書粊誓。卽今所用衛包妄改本之費誓也。周禮、禮記曾子問鄭注皆云粊誓。裴駰、司馬貞注史記皆云尙書作粊。司馬貞當開元時。衛包本猶未行。至包乃改作費。至宋開寶。陳諤乃將尙書音義之粊改費。學者莫知古本矣。貞之改粊爲費也。直謂粊卽季氏費邑。不知漢費縣故城在今兖州府費縣西北二十里。去曲阜且三百里。粊誓全篇乃初出師時語。未必遠在今費縣。史記作肹誓。徐廣曰。一作鮮。一作獮。葢伏生作肹、作鮮、作獮。古文作粊。音正相近。不當从一部北聲可知。"
        }
    ],
    "indexes": [
        "䉾"
    ]
}