{
    "id": 8585,
    "wordhead": "綥",
    "explanation": "帛蒼艾色。从糸𢌿聲。《詩》：“縞衣綥巾。”未嫁女所服。一曰不借綥。",
    "volume": "13",
    "radical": "糸",
    "pronunciation": "渠之切",
    "variants": [
        {
            "wordhead": "綦",
            "explanation": "綥或从其。",
            "seal_character": "珄"
        }
    ],
    "seal_character": "珃",
    "pinyin": "qi",
    "pinyin_full": "qí",
    "components": [
        "其",
        "糸",
        "畀"
    ],
    "xuan_note": "",
    "kai_note": "",
    "duan_notes": [
        {
            "explanation": "帛蒼艾色也。",
            "note": "蒼者、艸色也。艾者、仌臺也。蒼艾色、謂蒼然如艾色是爲𦁰。毛傳曰。綦巾、蒼艾色。許所本也。鄭箋則云。綦、綦文也。綦文者、文錯畫也。象交文。今作紋是也。不純綦而紋路蒼畫爲十字相交。是爲綦文。曹風。其弁伊騏。傳曰。騏、騏文也。秦風傳曰。騏、綦文也。魯頌傳。蒼騏曰騏。顧命騏弁。鄭注曰。靑黑曰騏。玉藻綦組綬。注曰。綦文襍色也。皆謂蒼文也。"
        },
        {
            "explanation": "从糸。𢍁聲。",
            "note": "𢍁各本作畀。倂篆體作𦁰。今正。此用艸部之𢍁爲聲。非用丌部之畀爲聲也。艸部之𢍁从𠙹缶之𠙹爲聲。非由、非鬼頭之？也。𠙹在古音弟一部。？在古音弟十五部。此不可或紊者也。其亦古音弟一部也。故？字亦作綦。經典用之。徐鉉以補說文或體。許本書無之。渠之切。一部。玉篇作綨。"
        },
        {
            "explanation": "詩曰。縞衣𦁰巾。未嫁女所服。",
            "note": "鄭風出其東門文。傳曰。縞衣、白色男服也。綦巾、蒼艾色女服也。箋云。縞衣綦巾所爲作者之妻服也。鄭與毛異。許用毛說。而以未嫁二字申毛意。"
        },
        {
            "explanation": "一曰不𠎥𦁰。",
            "note": "不借亦作薄借。薄音博。禮喪服傳曰。繩屨者、繩菲也。注云。繩菲、今時不借也。急就篇作不借。釋名作搏腊、同耳。周禮弁師注曰。璂讀如薄借綦之綦。不借綦、若今云艸鞵襻也。士喪禮組綦注云。綦、屨係也。所以拘止屨也。讀如馬絆綦之綦。內則屨著綦注亦云。綦、屨繫也。按許不云一曰屨系而舉不借綦者、以俗語易曉也。如今小兒鞵帶。"
        },
        {
            "explanation": "𦁰或从其。",
            "note": "大徐所補。攷玉部有𤪌。艸部有藄。則當依大徐補也。"
        }
    ],
    "indexes": [
        "綥",
        "綦"
    ]
}