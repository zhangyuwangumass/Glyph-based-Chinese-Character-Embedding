{
    "id": 7000,
    "wordhead": "漸",
    "explanation": "水。出丹陽黟南蠻中，東入海。从水斬聲。",
    "volume": "11",
    "radical": "水",
    "pronunciation": "慈冉切",
    "variants": [],
    "seal_character": "泽",
    "pinyin": "jian",
    "pinyin_full": "jiàn",
    "components": [
        "水",
        "斬"
    ],
    "xuan_note": "",
    "kai_note": "",
    "duan_notes": [
        {
            "explanation": "漸水。出丹陽黟南蠻中。東入海。",
            "note": "丹陽郡黟、二志同。今安徽徽州府黟縣是其地。云漸水出黟南之蠻夷中、則今錢塘江之北源南源皆見矣。前志黟下曰。漸江水出南蠻夷中。東入海。水經曰。漸江水、出三天子都。北過餘杭。東入於海。按班、許、水經皆曰漸江水。酈氏注則曰浙江。葢水經以後無稱漸江者。其前則山海經、吳越春秋、史記皆曰浙江。山海經有出於漢人者。漢人之書地理志、說文爲謹嚴。據許立文。曰江至會𥠻山陰爲浙江、謂崏江也。曰漸江水出丹陽黟南蠻中、謂今錢唐東也。分別畫然。葢浙江者、崏江之委。漸江者、錢唐江源流之緫稱。二水古於山陰相合。故河統名之曰浙江。後世水道絕不相通。而錢唐江猶冒浙江之名。失其本號耳。水道提綱曰。浙水有南北二源。北曰徽港。卽新安江。出歙縣、黟縣、績溪、休甯諸山。南源有二。一曰衢港。卽信安江。出開化、江山二縣山。一曰婺港。卽東陽江。出東陽縣山。南北二港在嚴州府治建德縣合流。而北經桐盧縣、富陽縣。至蕭山縣西南。合浦陽江。經杭州府城東南。至龕赭二山之閒入海。班、許云黟南蠻中、今之北源南源皆包舉矣。"
        },
        {
            "explanation": "从水。斬聲。",
            "note": "茲冄切。八部。按走部有𧽯字訓進也。今則皆用漸字而𧽯廢矣。"
        }
    ],
    "indexes": [
        "渐",
        "漸"
    ]
}