{
    "id": 6980,
    "wordhead": "滻",
    "explanation": "水。出京兆藍田谷，入霸。从水產聲。",
    "volume": "11",
    "radical": "水",
    "pronunciation": "所簡切",
    "variants": [],
    "seal_character": "注",
    "pinyin": "chan",
    "pinyin_full": "chǎn",
    "components": [
        "水",
        "産"
    ],
    "xuan_note": "",
    "kai_note": "",
    "duan_notes": [
        {
            "explanation": "滻水。出京兆藍田谷。入霸。",
            "note": "霸宋本、汲古閣初印皆同。霸灞古今正俗字。許書無灞。史、漢皆作霸水。京兆尹藍田、二志同。故城在今陝西西安府藍田縣縣治西十一里。前志京兆尹南陵下曰。文帝七年置。沂水出藍田谷。北至霸陵入霸水。霸水亦出藍田谷。北入渭。師古曰。沂音先歷反。按此乃大謬。沂者、滻字之誤。水經注引志可證。張揖注上林賦亦曰。霸出藍田西北而入渭。滻亦出藍田谷。北至霸陵入霸。水經曰。渭水、又東過長安縣北、又東過霸陵縣北。霸水從縣西北流注之。注云。霸者、水上地名也。古曰滋水。秦穆公霸世。更名滋水爲霸水。以顯霸功。水出藍田縣藍田谷。逕藍田縣東。又左合滻水。又北、辰水注之。又北、會兩川。又北、左納漕渠。又東、逕新豐縣。右會故渠。故渠卽經所謂東過霸陵縣、霸水從縣西北流注之者也。今無水又北逕秦虎圈東。又北入於渭水。張守節曰。雍州藍田縣滻水、卽荆谿。狗枷之下流也。按酈注說長水出杜縣白鹿原。西北流謂之荆谿。又西北、左合狗枷川。注於霸。俗謂之滻水。非也。史記霸、滻、長水盡得比大川之禮。此可證張氏之誤矣。水道提綱曰。灞水上源、卽藍水也。出藍田縣藍關之西南山秦嶺。經西安府境東而北。有滻水西南自太乙山、東南之西王谷嶺及秦嶺三源合而北流。又東北流來會。旣合滻水。東北至高陵縣南境入渭。曰灞口。"
        },
        {
            "explanation": "从水。產聲。",
            "note": "所𥳑切。十四部。按史、漢作產。"
        }
    ],
    "indexes": [
        "浐",
        "滻"
    ]
}