{
    "id": 9101,
    "wordhead": "圭",
    "explanation": "瑞玉也。上圜下方。公執桓圭，九寸；矦執信圭，伯執躬圭，皆七寸；子執穀璧，男執蒲璧，皆五寸。以封諸矦。从重土。楚爵有執圭。",
    "volume": "13",
    "radical": "土",
    "pronunciation": "古畦切",
    "variants": [
        {
            "wordhead": "珪",
            "explanation": "古文圭从玉。",
            "seal_character": "瘢"
        }
    ],
    "seal_character": "瘡",
    "pinyin": "gui",
    "pinyin_full": "ɡuī",
    "components": [
        "土",
        "玉",
        "圭"
    ],
    "xuan_note": "",
    "kai_note": "",
    "duan_notes": [
        {
            "explanation": "瑞玉也。",
            "note": "瑞者、以玉爲信也。"
        },
        {
            "explanation": "上圜下方。",
            "note": "圭之制、上不正圜。以對下方言之、故曰上圜。上圜下方、法天地也。故應劭曰。圭自然之形。陰陽之始也。以圭爲陰陽之始、故六十四黍爲圭。四圭爲撮。十圭爲一合。量於此起焉。方言曰。鼃、始也。多不得其解。愚謂鼃從圭聲。與圭同音。鼃始也、卽圭始也。"
        },
        {
            "explanation": "公執桓圭九寸。",
            "note": "桓、玉部作瓛。此不改者、依周禮文也。鄭曰雙植謂之桓。桓圭以宫室之𧰼爲瑑飾。"
        },
        {
            "explanation": "侯執信圭。伯執躳圭。皆七寸。",
            "note": "鄭曰。信當爲身。身圭、躬圭皆𧰼以人形爲瑑飾。九寸、七寸謂其長也。"
        },
        {
            "explanation": "子執榖璧。男執蒲璧。皆五寸。",
            "note": "二玉以榖以蒲爲瑑飾。五寸謂其徑也。"
        },
        {
            "explanation": "㠯封諸侯。",
            "note": "詳周禮大宗伯典瑞、玉人。天子以封諸侯。諸侯守之以主其土田山川。故字从重土。"
        },
        {
            "explanation": "从重土。",
            "note": "重土者、土其土也。古畦切。十六部。"
        },
        {
            "explanation": "楚爵有執圭。",
            "note": "此說楚制之乖異也。其事𢽳見各書。若國策之景翠、莊辛。淮南之荆佽非、子發。說苑之鄂君子晳。吕覽之能得五員者。皆楚執圭者也。高注淮南曰。楚爵功臣賜以圭。謂之執圭。比附庸之君。"
        },
        {
            "explanation": "古文圭。从王。",
            "note": "古文从玉。謂頒玉以命諸侯、守此土田培敦也。小篆重土而省玉。葢李斯之失與。今經典中圭珪錯見。○圭珪移於部末者、許例當如此也。"
        }
    ],
    "indexes": [
        "圭",
        "珪"
    ]
}