{
    "id": 9757,
    "wordhead": "酉",
    "explanation": "就也。八月黍成，可爲酎酒。象古文酉之形。凡酉之屬皆从酉。",
    "volume": "14",
    "radical": "酉",
    "pronunciation": "與久切",
    "variants": [
        {
            "wordhead": "丣",
            "explanation": "古文酉。从卯<span>[<span>戼</span>]</span>，卯爲春門，萬物已出。酉爲秋門，萬物已入。一，閉門象也。",
            "seal_character": "礄"
        }
    ],
    "seal_character": "礃",
    "pinyin": "you",
    "pinyin_full": "yǒu",
    "components": [
        "酉"
    ],
    "xuan_note": "",
    "kai_note": "",
    "duan_notes": [
        {
            "explanation": "就也。",
            "note": "就、高也。律書曰。酉者、萬物之老也。律曆志曰。畱孰於酉。天文訓曰。酉者、飽也。釋名曰。酉、秀也。秀者、物皆成也。"
        },
        {
            "explanation": "八月黍成。可爲酎酒。",
            "note": "此舉一物以言就。黍以大暑而穜。至八月而成。猶禾之八月而孰也。不言禾者、爲酒多用黍也。酎者、三重酒也。必言酒者、古酒可用酉爲之。故其義同曰就也。凡从酒之字當別酒部。解曰从酒省。許合之。疏矣。"
        },
        {
            "explanation": "象古文酉之形也。",
            "note": "古文酉謂丣也。仿佛丣字之形而製酉篆。此與弟从古文弟之形、民从古文民之形、革从古文革之形爲一例。周伯琦乃謂不可解矣。與久切。三部。"
        },
        {
            "explanation": "古文酉。从戼。",
            "note": "从戼、一以𨳰之。"
        },
        {
            "explanation": "丣爲春門。萬物巳出。丣爲秋門。萬物巳入。一𨳰門象也。",
            "note": "管子幼官篇。春三卯同事。秋三卯同事。惠氏士奇云。春當作三丣。秋當作三丣。取許書爲說也。虞翻別傳曰。翻奏鄭玄解尙書違失云。古大篆丣字、讀當爲桺。古桺丣同字。而以爲昧。甚違不知葢闕之義。玉裁按壁中古文尙書作昧谷。鄭注尙書依之。今文尙書作桺穀。鄭注周禮縫人取之。今文古文本有𣃔難合一者也。鄭本不誤。而仲翔謂其改丣爲昧。其他三事亦皆仲翔誤會。說詳古文尙書𢰅異。凡畱桺𦕼劉字从丣。"
        }
    ],
    "indexes": [
        "酉",
        "丣"
    ]
}