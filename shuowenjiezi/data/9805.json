{
    "id": 9805,
    "wordhead": "醫",
    "explanation": "治病工也。殹，惡姿也；醫之性然。得酒而使，从酉。王育說。一曰殹，病聲。酒所以治病也。《周禮》有醫酒。古者巫彭初作醫。",
    "volume": "14",
    "radical": "酉",
    "pronunciation": "於其切",
    "variants": [],
    "seal_character": "礷",
    "pinyin": "yi",
    "pinyin_full": "yī",
    "components": [
        "酉",
        "殹"
    ],
    "xuan_note": "",
    "kai_note": "",
    "duan_notes": [
        {
            "explanation": "治病工也。",
            "note": "周禮有醫師、食醫、疾醫、瘍醫、獸醫。"
        },
        {
            "explanation": "从殹。从酉。",
            "note": "四字各本無。今補。許書之例。必先舉篆之从某从某、或从某某聲。而下又釋其从某之故。往往云故从某者是也。葢人所不憭者、則釋之。此从殹从酉於六書爲會意。於其切。古音在一部。與翳鷖字在十五部不同。此以殹會意。彼以殹形聲也。"
        },
        {
            "explanation": "殹、惡姿也。",
            "note": "此說从殹之故。殳部曰。殹、擊中聲也。初不訓惡姿。而？部㿄、劇聲也。劇聲謂疲極之聲。此从殹者、㿄之省也。如會下云曾益也。曾卽增。朢下云壬、朝廷也。利下禾卽龢。？下未卽味。又辛卽辠、尸卽屋。皆叚借之法。"
        },
        {
            "explanation": "醫之性然。得酒而使。",
            "note": "謂醫工之性多如是。"
        },
        {
            "explanation": "故从酉。",
            "note": "故字今補。此說从酉之故。以醫者多愛酒也。"
        },
        {
            "explanation": "王育說。",
            "note": "以上王說也。"
        },
        {
            "explanation": "一曰殹、病聲。",
            "note": "亦謂㿄之省。"
        },
        {
            "explanation": "酒所㠯治病也。",
            "note": "故从酉殹。前說殹酉各義。後說合酉殹一義。"
        },
        {
            "explanation": "周禮有醫酒。",
            "note": "酒人。辨四飲之物。二曰醫。醫非酒也、而謂之酒者、醫亦酒類也。言此者、此亦醫字从酉之一說。醫本酒名也。內則作臆。"
        },
        {
            "explanation": "古者巫彭初作醫。",
            "note": "此出世本。巫彭始作治病工。"
        }
    ],
    "indexes": [
        "医",
        "醫"
    ]
}