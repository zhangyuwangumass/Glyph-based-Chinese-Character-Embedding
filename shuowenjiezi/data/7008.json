{
    "id": 7008,
    "wordhead": "潭",
    "explanation": "水。出武陵鐔成玉山，東入鬱林。从水覃聲。",
    "volume": "11",
    "radical": "水",
    "pronunciation": "徒含切",
    "variants": [],
    "seal_character": "洅",
    "pinyin": "tan",
    "pinyin_full": "tán",
    "components": [
        "覃",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "潭水。出武陵鐔成王山。東入鬱林。",
            "note": "林字賸。當𠜂。俗人不知鬱爲水名。漢志洭水入鬱、離水入鬱、亦皆沾林矣。王、集韵引作玉。韵會引作五。漢志作玉。未審當何從。武陵郡鐔成、二志同。前志鐔成下曰。玉山、潭水所出。東至阿林入鬱。過郡二。行七百二十里。過郡二者、武陵鬱林也。今廣西潯州府阿林廢縣、漢縣也。鬱林郡廣鬱下曰。鬱水首受夜郎豚水。東至番禺郡四會入海。過郡四。行四千三十里。過郡四者、牂柯蒼梧鬱林南海也。潭水卽今福祿江。源出苗地。東南至今貴州黎平府西爲古州江。東至永從縣南。合彩江爲福祿江。入廣西畍。至桺城縣爲桺江。又東南經象州。至潯州府城北曰潯江。此爲廣西之右江。亦曰北江。合廣西左江。亦曰南江。卽所謂入鬱也。唐始置潯州。以北潯江爲名。潯江卽古潭水。古二字同音。因改其字耳。今人上流爲桺江。下流爲潯江。漢人統曰潭。下流亦曰澑。潭與澑實一水也。按鬱水、今嶺外之盤江。由雲南貴州廣西至廣東爲西江、入海者也。淮南書曰。始皇使尉屠睢發卒五十萬。爲五軍。一軍守鐔成之嶺。一軍守九疑之寨。一軍處番禺之都。一軍守南埜之畍。一軍結餘幹之水。皆謂今之嶺也。漢鐔成縣故城、在唐之朗溪縣、今之湖南沅州府黔陽縣。王山葢在嶺。故潭水流嶺外東入鬱也。嶺北之水多入沅。"
        },
        {
            "explanation": "从水。𪉷聲。",
            "note": "徒含切。應劭音淫。七部。按今義訓爲深。取從覃之意也。或訓水側。與潯同也。"
        }
    ],
    "indexes": [
        "潭"
    ]
}