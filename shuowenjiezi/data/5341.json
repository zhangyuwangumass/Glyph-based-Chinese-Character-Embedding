{
    "id": 5341,
    "wordhead": "䘟",
    "explanation": "棺中縑裏。从衣、弔。讀若雕。",
    "volume": "08",
    "radical": "衣",
    "pronunciation": "都僚切",
    "variants": [],
    "seal_character": "旋",
    "pinyin": "diao",
    "pinyin_full": "diāo",
    "components": [
        "衣",
        "弔"
    ],
    "xuan_note": "",
    "kai_note": "",
    "duan_notes": [
        {
            "explanation": "棺中縑裏也。",
            "note": "喪大記曰。君裏棺用朱綠。用雜金鐕。大夫裏棺用玄綠。用牛骨鐕。士不綠。正義云。君用朱繒貼四面。綠繒貼四角。大夫四面玄。四角綠。士不綠。悉用玄。按如其說則當云士玄。不當云不綠也。且顔師古定本綠皆作琢。謂鐕琢繒則著於棺。則士不琢。尤爲不辭。葢綠與琢皆字之誤。古本三綠皆正作䘟。以縑裏棺曰䘟。縑幷絲繒也。君朱䘟。以三色金鐕椓著之。大夫玄䘟。以牛骨鐕椓著之。士賤。不䘟。則不用鐕。士喪禮纖悉畢載。而不言裏棺。可證也。鄭曰。鐕所以椓著裏。金部曰。鐕所以綴著物者。與鄭合。鐕與䘟皆據喪大記而言。"
        },
        {
            "explanation": "从衣。弔聲。讀若雕。",
            "note": "都僚切。二部。"
        }
    ],
    "indexes": [
        "䘟"
    ]
}