{
    "id": 5981,
    "wordhead": "磺",
    "explanation": "銅鐵樸石也。从石黃聲。讀若穬。",
    "volume": "09",
    "radical": "石",
    "pronunciation": "古猛切",
    "variants": [
        {
            "wordhead": "卝",
            "explanation": "古文礦。《周禮》有卝人。",
            "seal_character": "梔"
        }
    ],
    "seal_character": "梓",
    "pinyin": "kuang",
    "pinyin_full": "kuànɡ",
    "components": [
        "石",
        "黃"
    ],
    "xuan_note": "",
    "kai_note": "",
    "duan_notes": [
        {
            "explanation": "銅鐵樸石也。",
            "note": "文選注二引及玉篇無石字。樸、木素也。因以爲凡素之偁。銅鐵樸者、在石與銅鐵之閒。可爲銅鐵而未成者也。不言金玉者、舉觕以該精也。周禮卝人掌。金玉錫石之地。而爲之厲禁以守之。注云。卝之言礦也。金玉未成噐曰礦。未成噐、謂未成金玉。"
        },
        {
            "explanation": "从石。黃聲。讀若穬。",
            "note": "古猛切。古音在十部。按各本此下出卝篆。解云古文礦。周禮有卝人。按周禮鄭注云。卝之言礦也。賈疏云。經所云卝、是總角之卝字。此官取金玉於卝字無所用。故轉從石邊廣之字。語甚明析。卝之言礦。卝非磺字也。凡云之言者、皆就其雙聲曡韵以得其轉注假借之用。卝本說文𡖉字。古音如關。亦如鯤。引伸爲總角卝兮之卝。又假借爲金玉樸之磺。皆於其雙聲求之。讀周禮者徑謂卝卽磺字。則非矣。又或云與角卝之字有別。亦誤。至於說文𡖉字本作卝。不作𡖉。五經文字曰。卝古患反。見詩風。說文以爲古𡖉字。九經字㨾曰。卝𡖉、上說文。下𥻳變。是說文𡖉字作卝。唐時不誤。確然可證。五經文字又云。卝字林不見。可證卝變爲𡖉、始於字林。今時說文作𡖉不作卝。則五季以後據字林改說文者所爲也。說文旣無卝。乃有淺人於石部妄增之。卝果是古文磺。則鄭何必云之言。賈何必云此官取金一於卝字無所用哉。今於𡖉部正之、於石部𠜂之。學者循是以求之。許書之眞面可見矣。○五經文字云。說文以爲古𡖉字。謂說文作卝乃古𡖉也。九經字㨾語甚明。"
        }
    ],
    "indexes": [
        "磺",
        "卝"
    ]
}