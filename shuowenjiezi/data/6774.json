{
    "id": 6774,
    "wordhead": "𢘁",
    "explanation": "疾利口也。从心从冊。《詩》曰：“相時𢘁民。”",
    "volume": "10",
    "radical": "心",
    "pronunciation": "息廉切",
    "variants": [],
    "seal_character": "氉",
    "pinyin": "xian",
    "pinyin_full": "xiān",
    "components": [
        "心",
        "冊"
    ],
    "xuan_note": "",
    "kai_note": "徐鍇曰：“冊，言眾也。”",
    "duan_notes": [
        {
            "explanation": "疾利口也。",
            "note": "疾、惡也。謂疾惡利口之人也。般庚。相時？民。猶胥顧于箴言。謂惟憎惡利口之人尙能相與稍顧淸議。女部姍訓誹也。漢書姍笑、與𢘁義略同。"
        },
        {
            "explanation": "从心。从冊。",
            "note": "小徐作冊聲。誤。按當讀如刪。大徐息廉切。非也。篇、韵皆同。其誤久矣。"
        },
        {
            "explanation": "詩曰。相時𢘁民。",
            "note": "詩無此語。尙書般庚上曰。相時憸民。集韵引說文作商書相時𢘁民。豈丁度等所見不誤與。玉篇、廣韵、集韵、類篇皆不言憸𢘁爲一字。立政㒳言憸人。釋文曰。憸本又作𢘁。是則當爲一字矣。而𢘁从冊、葢从刪省聲。如珊姍字之比。漢石經尙書殘碑此字作𣪚。𣪚卽散。疑古文般庚作𢘁。今文般庚作散。異字同音。𢘁訓疾利口與憸訓詖邪、異字異音異義。不知者乃掍而一之。般庚或作憸民。立政或作𢘁人。皆淺者所爲耳。無容同字而許異訓也。凡釋文云本又作之下往往出古字。序内所云兼采說文、字詁以示同異者。此云本又作𢘁、正用說文。仍襲舊說。未宷定般庚有𢘁而立政無𢘁也。"
        }
    ],
    "indexes": [
        "𢘁"
    ]
}