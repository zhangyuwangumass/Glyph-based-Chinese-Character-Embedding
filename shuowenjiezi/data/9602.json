{
    "id": 9602,
    "wordhead": "隉",
    "explanation": "危也。从𨸏，从毀省。徐巡以爲：隉，凶也。賈侍中說：隉，法度也。班固說：不安也。《周書》曰：“邦之阢隉。”讀若虹蜺之蜺。",
    "volume": "14",
    "radical": "𨸏",
    "pronunciation": "五結切",
    "variants": [],
    "seal_character": "硆",
    "pinyin": "nie",
    "pinyin_full": "niè",
    "components": [
        "阜",
        "毀"
    ],
    "xuan_note": "",
    "kai_note": "",
    "duan_notes": [
        {
            "explanation": "危也。",
            "note": "危者、在高而懼也。秦誓曰。邦之杌隉。易作臲卼。許出部之槷𦤙、不安也。皆字異而音義同。"
        },
        {
            "explanation": "从𨸏。从毀省。",
            "note": "會意。"
        },
        {
            "explanation": "徐巡㠯爲隉、凶也。",
            "note": "後漢書杜林傳曰。泲南徐巡。始師事衞宏。後更受林學。林於西州得桼書古文尙書一卷。以傳衞宏、徐巡。於是古文遂行。隉、凶也。此巡之說秦誓也。"
        },
        {
            "explanation": "賈侍中說。隉灋度也。",
            "note": "此葢亦賈侍中說古文秦誓也。侍中受古文尙書於塗惲。撰歐陽大小夏侯尙書古文尙書同異集爲三卷。隉與臬雙聲。臬者、射？的也。有法度之意。尙書立政篇臬訓法。左傳。陳之藝極。藝亦臬之叚借。賈謂隉爲臬之叚借、故云法度也。此條可以證六書叚借。依賈說則杌隉連文。杌當同扤。訓搖動。"
        },
        {
            "explanation": "班固說。不安也。",
            "note": "班固字孟堅。右扶風安陵人。楚令尹鬬班之後。按漢書子文生於瞢中。而虎乳之。楚人謂乳榖、謂虎於檡。故名榖於檡、字子文。楚人謂虎文班。其子以爲號。秦之滅楚。遷晉代之閒。因氏焉。云謂虎文班。班卽許書辬字之叚借。今之斑字也。今本漢書奪去文字、則文義不貫矣。班爲白虎通義。又爲離騷章句。見於劉逵、張載所引。此說隉不安也、恐亦說尙書語。許本之曰危也。"
        },
        {
            "explanation": "周書曰。邦之阢隉。",
            "note": "秦誓文。上偁三家說而後偁經者、明此書爲說字之書。特偁經爲證也。阢當是轉寫之誤。當是本作扤、或作兀、未可定也。今尙書作杌隉。周易作劓刖、作臲卼。鄭注字作倪㐳。許出部作槷𦤙。其文不同如此。阢者、石戴土也。非此之用。"
        },
        {
            "explanation": "讀若虹蜺之蜺。",
            "note": "蜺雨部作霓。虫部蜺、寒蜩也。於此知漢人巳叚借蜺爲霓矣。霓平韵讀五兮翻。入韵讀五的翻。又五結翻。隉當切五結。十五部。"
        }
    ],
    "indexes": [
        "陧",
        "隉"
    ]
}