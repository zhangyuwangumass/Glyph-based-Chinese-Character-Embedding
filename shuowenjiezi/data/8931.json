{
    "id": 8931,
    "wordhead": "蠱",
    "explanation": "腹中蟲也。《春秋傳》曰：“皿蟲爲蠱。”“晦淫之所生也。”臬桀死之鬼亦爲蠱。从蟲从皿。皿，物之用也。",
    "volume": "13",
    "radical": "蟲",
    "pronunciation": "公戶切",
    "variants": [],
    "seal_character": "畓",
    "pinyin": "gu",
    "pinyin_full": "ɡǔ",
    "components": [
        "皿",
        "蟲"
    ],
    "xuan_note": "",
    "kai_note": "",
    "duan_notes": [
        {
            "explanation": "腹中蟲也。",
            "note": "中蟲皆讀去聲。廣韵、集韵皆曰。蟲直衆切。蟲食物也。亦作蚛腹。中蟲者、謂腹內中蟲食之毒也。自外而入故曰中。自內而？故曰蟲。此與虫部腹中長蟲、腹中短蟲讀異。周禮庶氏。掌除毒蠱。注云。毒蠱、蟲物而病害人者。賊律曰。敢蠱人及敎令者棄市。左氏正義曰。以毒藥藥人。令人不自知。今律謂之蠱。玄應屢引說文蠱、腹中蟲也。謂行蟲毒也。下五字葢黙注語。顧野王輿地志曰。主人行食飮中殺人。人不覺也。字從箸蟲於飮食器中會意。"
        },
        {
            "explanation": "春秋傳曰。皿蟲爲蠱。晦淫之所生也。",
            "note": "晦淫俗本作淫溺。誤。今依宋本正。春秋傳者、昭元年左氏傳文。醫和視晉矦疾曰。是爲近女室疾。句如蠱。非鬼非食。惑以喪志。天有六氣。淫生六疾。陰淫寒疾。陽淫熱疾。風淫末疾。雨淫腹疾。晦淫惑疾。明淫心疾。女、陽物而晦時。淫則生內熱、惑蠱之疾。於文、皿蟲爲蠱。穀之飛亦爲蠱。在周易、女惑男、風落山謂之蠱。皆同物也。和言如蠱者、蠱以鬼物飮食害人。女色非有鬼物飮食也。而能惑害人、故曰如蠱。人受女毒、一如中蠱毒然。故毄辭謂之蠱容。張平子賦謂之妖蠱。謂之蠱媚。皆如蠱之說也。言於文皿蟲爲蠱者、造字者謂蟲在皿中而飤人、卽以人爲皿而蝕其中。康謂之蠱、米亦皿也。女惑男風落山、男亦皿也。山亦皿也。故云皆同物也。此皆蠱之引申之義。"
        },
        {
            "explanation": "梟磔死之鬼亦爲蠱。",
            "note": "梟磔各本作臬桀。史記封禪書索隱引樂彥云。左傳皿蟲爲蠱。梟磔死之鬼亦爲蠱。梟當作𥄉。𣃔首倒縣。磔辜也。殺人而申張之也。强死之鬼、其䰟魄能馮依於人以爲淫厲。是亦以人爲皿而害之也。此亦引申之義。序卦傳曰。蠱者、事也。伏曼容注曰。蠱、惑亂也。萬事從惑而起。故以蠱爲事。引大傳乃命五史以書五帝之蠱事。"
        },
        {
            "explanation": "从蟲。从皿。",
            "note": "會意。公戶切。亦去聲。五部。聲類弋者切。音冶。"
        },
        {
            "explanation": "皿、物之用也。",
            "note": "物上當有蠱字。皿所以盛飮食行蠱者也。此說从皿之意。"
        }
    ],
    "indexes": [
        "蛊",
        "蠱"
    ]
}