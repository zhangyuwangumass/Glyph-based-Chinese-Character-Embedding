{
    "id": 4065,
    "wordhead": "郹",
    "explanation": "蔡邑也。从邑狊聲。《春秋傳》曰：“郹陽封人之女奔之。”",
    "volume": "06",
    "radical": "邑",
    "pronunciation": "古闃切",
    "variants": [],
    "seal_character": "怸",
    "pinyin": "ju",
    "pinyin_full": "jú",
    "components": [
        "狊",
        "邑"
    ],
    "xuan_note": "",
    "kai_note": "",
    "duan_notes": [
        {
            "explanation": "蔡邑也。",
            "note": "地理志。汝南郡有新蔡上蔡二縣。沛郡有下蔡縣。上蔡縣故蔡國、周武王弟叔度所封。度放。成王封其子胡。十八世徙新蔡。新蔡縣、蔡平矦自蔡徙此。後二世徙下蔡。下蔡縣、故州來國。爲楚所滅。吳取之。至夫差遷昭矦於此。後四世矦齊。竟爲楚所滅。按杜預說同。上蔡、新蔡、下蔡、漢時用以名縣。非周時有此名也。上蔡、新蔡、漢時同在汝南郡。今二縣皆屬汝寧府。相歫不遠。若下蔡則歫上蔡新蔡遠矣。昭十九年左傳云。楚子之在蔡也。郹陽封人之女奔之。生大子建。平王爲蔡公時。蔡方滅。尚未遷新蔡。則郹陽當在上蔡矣。左傳又云。齊矦衞矦次于垂葭。實郹氏。則衞地非蔡地也。"
        },
        {
            "explanation": "从邑。狊聲。",
            "note": "古闃切。十六部。"
        },
        {
            "explanation": "春秋傳曰。郹陽人女奔之。",
            "note": "按許當云郹陽、蔡邑也。以別於衞之郹氏。"
        }
    ],
    "indexes": [
        "郹"
    ]
}