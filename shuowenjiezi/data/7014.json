{
    "id": 7014,
    "wordhead": "潕",
    "explanation": "水。出南陽舞陽，東入潁。从水無聲。",
    "volume": "11",
    "radical": "水",
    "pronunciation": "文甫切",
    "variants": [],
    "seal_character": "洋",
    "pinyin": "wu",
    "pinyin_full": "wǔ",
    "components": [
        "無",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "潕水。出南陽舞陰。東入潁。",
            "note": "南陽郡舞陰、二志同。今河南南陽府泌陽縣縣北十里有舞陰故城。水經曰。潕水、出潕陰西北扶子山。東過其縣南。又東過西平縣北。又東過郾縣南。又東過定潁縣北。東入於汝。酈云。潕水過潕陰縣北。不出其南。又去郾縣遠。不得過。今水道提綱敘汝水、不言潕水源流。惟方輿紀要引舊志云。潕水、出泌陽縣北。自平地湧出。如飛舞然。東北流達舞陽縣東南爲三里河。又東入於汝。未知今水道然否。水經入汝。許云入潁。乖異俟攷。"
        },
        {
            "explanation": "从水。𣞤聲。",
            "note": "文甫切。五部。按水名作潕。縣以水得名。而舞陰、舞陽字作舞。當依漢志。"
        }
    ],
    "indexes": [
        "潕"
    ]
}