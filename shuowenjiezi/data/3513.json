{
    "id": 3513,
    "wordhead": "櫟",
    "explanation": "木也。从木樂聲。",
    "volume": "06",
    "radical": "木",
    "pronunciation": "郎擊切",
    "variants": [],
    "seal_character": "巠",
    "pinyin": "li",
    "pinyin_full": "lì",
    "components": [
        "木",
        "樂"
    ],
    "xuan_note": "",
    "kai_note": "",
    "duan_notes": [
        {
            "explanation": "櫟木也。",
            "note": "秦風隰有苞櫟傳曰。櫟木也。陸機曰。苞櫟、秦人謂柞櫟爲櫟。河內人謂木蓼爲櫟。椒樧之屬。其子房生爲梂。木蓼子亦房生。故說者或曰柞櫟。或曰木蓼。機以爲此秦詩也。宜從其方土之言。柞櫟是也。按陸意謂秦詩當是柞櫟。今觀許櫟梂二篆連屬。正與陸所云木蓼子房生爲梂者合。然則許意謂木蓼也。艸部云。草𣁬、櫟實也。一曰樣𣁬。木部栩下云。𣏗也。其草一曰樣。此則謂草𣁬爲櫟實。正陸所謂秦人謂柞櫟爲櫟。又云。栩今柞櫟也。草下櫟實字非木部之櫟。許意栩𣏗、樣草爲一物。是名柞櫟。亦名櫟。而非柞也。亦非子梂生之櫟也。柞與棫爲類。櫟似椒榝。鄭箋大雅云。柞櫟也。則以柞與柞櫟合爲一耳。"
        },
        {
            "explanation": "從木。樂聲。",
            "note": "郎擊切。古音在二部。"
        }
    ],
    "indexes": [
        "栎",
        "櫟"
    ]
}