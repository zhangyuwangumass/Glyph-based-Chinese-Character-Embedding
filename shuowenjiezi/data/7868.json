{
    "id": 7868,
    "wordhead": "撮",
    "explanation": "四圭也。一曰兩指撮也。从手最聲。",
    "volume": "12",
    "radical": "手",
    "pronunciation": "倉括切",
    "variants": [],
    "seal_character": "炸",
    "pinyin": "cuo",
    "pinyin_full": "cuō",
    "components": [
        "手",
        "最"
    ],
    "xuan_note": "",
    "kai_note": "",
    "duan_notes": [
        {
            "explanation": "四圭也。",
            "note": "漢律厤志曰。量多少者不失圭撮。孟康曰。六十四黍爲圭。按廣韵圭下云。孟子曰六十四黍爲一圭。十圭爲一合。孟子卽孟康。經典釋文序錄有孟子注老子二卷。或曰孟康也。康字公休。孫子筭經。六粟爲一圭。十圭爲一撮。十撮爲一抄。十抄爲一勺。十勺爲一合。說與孟異。本艸序例曰。凡散藥有云刀圭者。十分方寸匕之一。准如梧桐子大也。一撮者、四刀圭也。十撮爲一勺。十勺爲一合。此葢醫家用四圭爲撮之說。可相發明。"
        },
        {
            "explanation": "从手。最聲。",
            "note": "倉？切。十五部。"
        },
        {
            "explanation": "亦二指撮也。",
            "note": "大徐作一曰兩指撮也。按許此別爲一義。而應仲遠注漢云。圭、自然之形。陰陽之始。四圭曰撮。三指撮之也。不說是二義。三指所撖爲四圭。則四圭甚少。殆卽孫子所謂六粟爲圭乎。二十四粟、三指可撮也。小徐本作二指。二疑三之誤。大徐本又改爲兩耳。圭者、瑞玉。上圜下方。故應云自然之形。陰陽之始易之數、陰變於六。故六粟曰圭。"
        }
    ],
    "indexes": [
        "撮"
    ]
}