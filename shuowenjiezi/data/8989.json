{
    "id": 8989,
    "wordhead": "埴",
    "explanation": "黏土也。从土直聲。",
    "volume": "13",
    "radical": "土",
    "pronunciation": "常職切",
    "variants": [],
    "seal_character": "疚",
    "pinyin": "zhi",
    "pinyin_full": "zhí",
    "components": [
        "土",
        "直"
    ],
    "xuan_note": "",
    "kai_note": "",
    "duan_notes": [
        {
            "explanation": "黏土也。",
            "note": "禹貢。厥土赤埴墳。周禮草人埴壚。攷工記。搏埴之工。孔傳、鄭注皆曰。埴、黏土也。釋名。土黃而細密曰埴。埴、膱也。黏昵如脂之膱也。按禹貢埴字、鄭本作戠而讀爲熾。熾、赤皃也。見禹貢音義及蜀都賦丹沙赩熾李注。又太平御覽三十七引東晉會稽謝沈古文尙書注。徐州土赤戠墳。戠音志。又禹貢正義曰。戠埴音義同。埴爲黏土。故土黏曰戠。葢孔本本亦作戠。惟孔釋戠爲黏土。鄭易戠爲熾。釋爲赤皃。見經文赤戠連讀爲異耳。據釋文則韋昭所注漢地理志亦作戠。而今漢書作埴。晉書成公綏天地賦云。海岱赤𡑌。華梁靑黎。何超音義𡑌尺志反。此又戠之加土㫄者也。戠𡑌？皆埴之異字。"
        },
        {
            "explanation": "从土。直聲。",
            "note": "常職切。一部。按廣韵常職昌志二切。今江浙俗語皆用昌志一切。"
        }
    ],
    "indexes": [
        "埴"
    ]
}