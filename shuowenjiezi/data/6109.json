{
    "id": 6109,
    "wordhead": "駒",
    "explanation": "馬二歲曰駒，三歲曰駣。从馬句聲。",
    "volume": "10",
    "radical": "馬",
    "pronunciation": "舉朱切",
    "variants": [],
    "seal_character": "椪",
    "pinyin": "ju",
    "pinyin_full": "jū",
    "components": [
        "馬",
        "句"
    ],
    "xuan_note": "",
    "kai_note": "",
    "duan_notes": [
        {
            "explanation": "馬二歲曰駒。三歲曰駣。",
            "note": "周禮廋人。敎駣攻駒。鄭司農云。馬三歲曰駣。二歲曰駒。月令曰。犧牲駒犢。舉書其數。犢爲牛子。則駒、馬子也。小雅。老馬反爲駒。言已老矣而孩童慢之也。按詩駒四見。而漢廣、株林、皇皇者華於義皆當作驕。乃與毛傳說文合。不當作駒。依韵讀之則又當作駒。乃入韵。不當作驕。深思其故。葢角弓用字之本義。南有喬木、株林、皇皇者華則皆讀者求其韵不得。改驕爲駒也。駒未可駕車。故三詩斷非用駒本義。駣字旣見周禮。何以連類言之、不錄此篆也。曰疑周禮故書本作兆。或借羊部䍮爲之。許解中駣字葢非許君原文。後人依周禮改之耳。不當如玉篇擅增也。"
        },
        {
            "explanation": "从馬。句聲。",
            "note": "舉朱切。古音在四部。"
        }
    ],
    "indexes": [
        "驹",
        "駒"
    ]
}