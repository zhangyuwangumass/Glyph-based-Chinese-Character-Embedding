{
    "id": 122,
    "wordhead": "珩",
    "explanation": "佩上玉也。所以節行止也。从玉行聲。",
    "volume": "01",
    "radical": "玉",
    "pronunciation": "戶庚切",
    "variants": [],
    "seal_character": "亗",
    "pinyin": "heng",
    "pinyin_full": "hénɡ",
    "components": [
        "玉",
        "行"
    ],
    "xuan_note": "",
    "kai_note": "",
    "duan_notes": [
        {
            "explanation": "佩上玉也。",
            "note": "詩毛傳曰。雜佩者、珩璜琚瑀衝牙之類。韓傳曰。佩玉上有蔥衡。下有雙璜、衝牙。蠙珠以納其閒。按衡卽珩字。晉語白玉之珩六雙注。珩、佩上飾。楚語楚之白珩注。珩佩上之橫者。玉藻曰。一命、再命幽衡。三命蔥衡。注。衡、佩上之衡也。其制珩上橫爲組三。繫於珩。繫於中組者曰衝牙。繫於左右組者曰璜。皆以玉。璜似半璧而小。亦謂之牙。繫於中者觸牙而成聲。故曰衝牙。蠙珠琚瑀貫於珩之下、璜衝牙之上。故毛、韓、大戴皆曰。以納其閒。云佩上玉者、謂此乃玉佩最上之玉也。統言曰佩玉。析言則珩居首、以玉爲之。依玉藻所言。則當天子白玉珩。公矦山玄玉珩。大夫水蒼玉珩。所謂三命蔥珩。士瑌玟、則以石。月令。春倉玉。夏赤玉。中央黃玉。秋白玉。冬玄玉。注。凡所服玉。謂冠飾及所佩之珩璜。則又隨時異色矣。"
        },
        {
            "explanation": "从王行。所以節行止也。",
            "note": "依韻會所引訂。从玉行者、會意。所以節行止也者、謂珩所以節行止。故字从玉行。發明會意之恉也。周語改玉改行注。玉、佩玉。所以節行步也。此字行亦聲。戸庚切。古音在十部。"
        }
    ],
    "indexes": [
        "珩"
    ]
}