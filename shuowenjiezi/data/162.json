{
    "id": 162,
    "wordhead": "玖",
    "explanation": "石之次玉黑色者。从玉久聲。《詩》曰：“貽我佩玖。”讀若芑。或曰若人句脊之句。",
    "volume": "01",
    "radical": "玉",
    "pronunciation": "舉友切",
    "variants": [],
    "seal_character": "仃",
    "pinyin": "jiu",
    "pinyin_full": "jiǔ",
    "components": [
        "玉",
        "久"
    ],
    "xuan_note": "",
    "kai_note": "",
    "duan_notes": [
        {
            "explanation": "石之次玉黑色者。",
            "note": "詩木瓜傳曰。玖、玉名。𠀌中有麻傳曰。玖、石次玉者。按不應同物異訓。葢木瓜傳本作玉石。漢書西域傳。于闐國多玉石。注曰。玉石、石之似玉者也。楊雄蜀都賦亦言玉石。轉寫石譌名耳。玖音近黝。故訓黑色。"
        },
        {
            "explanation": "从王。久聲。",
            "note": "陸德明引說文紀又反。唐韻舉友切。古音在一部。詩久字在一部。孔子易傳久在三部。"
        },
        {
            "explanation": "詩曰。貽我佩玖。",
            "note": "貽當作詒。王風文。"
        },
        {
            "explanation": "讀若𦬊。",
            "note": "此古音在一部之證。"
        },
        {
            "explanation": "或曰。若人句脊之句。",
            "note": "此又一音也。上句音鉤。下句當作痀。𤕬部曰。痀、曲脊也。古讀如苟。句聲在四部。此一部三部四部合韻最近之理。"
        }
    ],
    "indexes": [
        "玖"
    ]
}