{
    "id": 5232,
    "wordhead": "衮",
    "explanation": "天子享先王，卷龍繡於下幅，一龍蟠阿上鄉。从衣公聲。",
    "volume": "08",
    "radical": "衣",
    "pronunciation": "古本切",
    "variants": [],
    "seal_character": "敓",
    "pinyin": "gun",
    "pinyin_full": "ɡǔn",
    "components": [
        "衣",
        "公"
    ],
    "xuan_note": "",
    "kai_note": "",
    "duan_notes": [
        {
            "explanation": "天子亯先王。",
            "note": "句。"
        },
        {
            "explanation": "卷龍繡於下常。",
            "note": "句。周禮司服曰。王之吉服。享先王則衮冕。鄭仲師云。衮、卷龍衣也。豳風。衮衣繡裳。傳曰。衮衣、卷龍衣也。卷龍謂龍拳曲。禮記衮衣字皆作卷。鄭於王制釋之曰。卷、俗讀也。其通則曰衮。葢衮與卷古音同。故記假卷爲衮也。鄭云。周制以日月星辰畫於旌旗。而冕服九章。初一曰龍。次二曰山。次三曰華蟲。次四曰火。次五曰宗彝。皆畫於衣。次六曰藻。次七曰粉米。次八曰黼。次九曰黻。皆繡於裳。則衮之衣五章。裳四章。凡九也。許於糸部引書山龍華蟲作繪云。會五采繡也。此又云繡龍於裳。其釋黺則曰畫粉也。皆與鄭正相反。葢鄭說未出以前。許所據之說多不可攷矣。"
        },
        {
            "explanation": "幅一龍。蟠阿上鄉。",
            "note": "鄉今向字。小徐作卿。誤。幅一龍、謂每幅一龍也。凡裳前三幅。後四幅。然則繡龍者七與。蟠阿、曲皃也。上鄉、所謂升龍也。鄭注覲禮云。上公衮無陞龍。然則惟天子衮有升龍也。龍曲體而卬首。故曰蟠阿上鄉。白虎通引傳云。天子升龍。諸侯降龍。賈公彥云。此據衣服言。若旌旗則諸侯畫交龍。一象其升。一象其下復。"
        },
        {
            "explanation": "从衣。㕣聲。",
            "note": "㕣見口部及水部。古文沇州字也。衮以爲聲。故禮記作卷。荀卿作？。王純碑以衮爲衮州字。各本作公聲。篆體作？。公與衮雖雙聲。非同部。今正。按爾雅音義曰。衮、說文云从衣从㕣。㕣羊耎反。或云从公衣。从㕣當作㕣聲。或云从公衣五字非許語也。許明云天子衣矣。十四部。"
        }
    ],
    "indexes": [
        "衮"
    ]
}