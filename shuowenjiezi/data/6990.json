{
    "id": 6990,
    "wordhead": "漳",
    "explanation": "濁漳，出上黨長子鹿谷山，東入清漳。清漳，出沾山大要谷，北入河。南漳，出南郡臨沮。从水章聲。",
    "volume": "11",
    "radical": "水",
    "pronunciation": "諸良切",
    "variants": [],
    "seal_character": "泲",
    "pinyin": "zhang",
    "pinyin_full": "zhānɡ",
    "components": [
        "章",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "水名。从水。章聲。",
            "note": "韵會所據鍇本如此。諸良切。十部。水名二字、古本當作漳水也三字。"
        },
        {
            "explanation": "濁漳、出上黨長子鹿谷山。東入淸漳。",
            "note": "上黨郡長子、二志同。本晉邑。見左傳、國語。今山西潞安府長子縣縣西南有故長子城是也。前志長子下曰。鹿谷山、濁漳水所出。東至鄴。入淸漳。水經曰。濁漳水、出上黨長子縣西發鳩山。酈曰。漳水、出鹿谷山。與發鳩連麓而在南。淮南子謂之發苞山。故異名互見也。按今濁漳水出山西長子縣西王十里之發鳩山。經潞安府、潞城縣、襄垣縣、黎城縣。入河南林縣畍。合於淸漳。禹貢所謂衡漳也。"
        },
        {
            "explanation": "淸漳、出沾山大要谷。北入河。",
            "note": "上黨郡沾、二志同。師古曰。沾音他兼反。今山西平定州樂平縣縣西南三十里有沾縣故城。前志沾下曰。大黽谷、淸漳水所出。東北至阜成入大河。（大衍）過郡五。行千六百八十里。冀州川。過郡五者、上黨魏郡淸河信都勃海也。水經曰。淸漳水出上黨沾縣西北少山大要谷。至武安縣黍窖邑。入於濁漳。按志言濁漳入淸漳。淸漳入河。經言淸漳入濁漳。濁漳會虖沱入海。乖異者、當緣作水經時與作志時異也。許云入河、與志合。王氏應麟曰。漳水舊入河。周定王五年。河徙而南。故漳水不入河而自達於海。王氏特臆度之詞。依班、許則漢時未嘗不入河也。今淸漳出樂平縣西南二十里之少山。經和順縣、遼州、河南涉縣。至林縣交漳口合濁漳。旣合之後。入直𥻳畍。移徙分合。自昔不常。今則一派至山東臨淸州入運河。一派在直𥻳新河縣入北泊。會滹沱。至天津入海。詳見水道提綱。"
        },
        {
            "explanation": "南漳、出南郡臨沮。",
            "note": "南郡臨沮、二志同。今湖北襄陽府南漳縣縣西南六十里有臨沮故城是也。左傳曰。江漢雎漳。楚之望也。雎卽出漢中房陵之沮水。見上文。前志臨沮下曰。禹貢南條、荆山在東北。漳水所出。東至江陵入陽水。陽水入沔。行六百里。按志不言沮者、以漳該沮也。其云陽水、葢謂沮水也。水經曰。漳水出臨沮縣東荆山。東南至枝江縣北烏扶邑。入於江。酈氏曰。今漳水於當陽縣之東南百里餘、而右會沮水也。按今漳水源自鄖陽府房縣景山、至保康縣境會沮水。"
        }
    ],
    "indexes": [
        "漳"
    ]
}