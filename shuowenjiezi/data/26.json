{
    "id": 26,
    "wordhead": "祇",
    "explanation": "地祇，提出萬物者也。从示氏聲。",
    "volume": "01",
    "radical": "示",
    "pronunciation": "巨支切",
    "variants": [],
    "seal_character": "丣",
    "pinyin": "qi",
    "pinyin_full": "qí",
    "components": [
        "示",
        "氏"
    ],
    "xuan_note": "",
    "kai_note": "",
    "duan_notes": [
        {
            "explanation": "地祇提出萬物者也。",
            "note": "地祇提三字同在古音第十六部。地本在十七部。而多轉入十六部用。"
        },
        {
            "explanation": "从示。氏聲。",
            "note": "巨支切。古音十六部。凡假借必取諸同部。如周易无祇悔。釋文云。祇、辭也。馬同、音之是反。此讀祇爲語辭、適也。五經文字、廣韵作衹者是也。又云。鄭云病也。此讀祇爲疧。與何人斯同也。又云。王肅作禔、時支反。陸云安也。九家本作㩼字、音支。韓伯祁支反、云大也。音讀皆在第十六部。通志堂刻作无祗悔、則誤。○又祇旣平。唐石經作衹。釋文云。京作禔、說文同、音支。又上支反、安也。其讀亦皆在十六部。又云。鄭云當爲坻、小𠀌（丘）也。此則改爲第十五部字。古人云當爲者皆是改其形誤之字。云當爲者、以音近之字易之。云讀如者、以同音之字擬之。此云當爲、則鄭謂祇爲字之誤也。○五經文字衣部曰。衹、止移切、適也。廣韵五支曰。衹、章移切、適也。唐石經衹旣平。左傳衹見疏也。詩衹攪我心。詩、論語亦衹以異。字皆从衣。正用張參字㨾。而張參以前顏師古注竇嬰傳曰衹適也、音支。其字从衣。豈師古太宗朝刊定經籍皆用此說歟。宋類篇則衹祇皆云適也。不畫一。韵㑹則从示之祇訓適也。近日經典訓適者皆不从衣。與唐不合。"
        }
    ],
    "indexes": [
        "祇"
    ]
}