{
    "id": 9387,
    "wordhead": "鎎",
    "explanation": "怒戰也。从金氣聲。《春秋傳》曰：“諸矦敵王所鎎。”",
    "volume": "14",
    "radical": "金",
    "pronunciation": "許旣切",
    "variants": [],
    "seal_character": "睟",
    "pinyin": "xi",
    "pinyin_full": "xì",
    "components": [
        "金",
        "氣"
    ],
    "xuan_note": "",
    "kai_note": "",
    "duan_notes": [
        {
            "explanation": "怒戰也。",
            "note": "怒則有氣。戰則用兵。故其字从金氣、氣者、气之叚借字也。"
        },
        {
            "explanation": "从金。愾省。",
            "note": "此會意。而愾省、亦聲也。今本作氣聲。乃上下不毌。許旣切。十五部。哀公問音義曰。愾許、乞反。又許氣反。"
        },
        {
            "explanation": "春秋傳曰。諸侯敵王所愾。",
            "note": "愾各本作鎎。今正。春秋傳者、文公四年左傳文。杜曰。敵猶當也。愾、恨怒也。心部曰。愾、大息。从心氣。是則王所愾、王所怒也。敵王所怒、故用金革。此引以證會意之恉。與引艸木麗乎地說䕻、引豐其屋說寷、引莫可觀於木說相、引在冋之野說駉同意。許於愾下云。从心氣。氣亦聲。是謂氣卽气字。此作从金氣。春秋傳敵王所愾。亦無不合。凡此校正、私謂必符許意。知我罪我。所不計也。"
        }
    ],
    "indexes": [
        "鎎"
    ]
}