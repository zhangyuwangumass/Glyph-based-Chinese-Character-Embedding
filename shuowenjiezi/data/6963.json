{
    "id": 6963,
    "wordhead": "沮",
    "explanation": "水。出漢中房陵，東入江。从水且聲。",
    "volume": "11",
    "radical": "水",
    "pronunciation": "子余切",
    "variants": [],
    "seal_character": "法",
    "pinyin": "ju",
    "pinyin_full": "jū",
    "components": [
        "且",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "沮水。出漢中房陵。東入江。",
            "note": "漢中郡房陵、二志同。左傳之麇國。成大心敗麇師於防渚、闞駰曰。防卽房陵也。今湖北鄖縣府房縣是其地。左傳定四年。吳人敗楚及郢。楚子出涉雎。哀六年。昭王曰。江漢雎漳、楚之望也。前志房陵下曰。東山、沮水所出。東至郢入江。應劭南郡臨沮注曰。沮水、出漢中房陵。東入江。水經曰。沮水、出漢中房陵縣東山。東南過臨沮縣畍。又東南過枝江縣。東南入於江。今此水出房縣西南二百里之景山。經當陽縣合南漳水。至荊州府城西南周寅店入江。顧景範曰。其字正作沮。左傳作雎。皆七餘反。後譌爲柤。讀曰租。字與音俱變矣。今襄陽沮水左右地皆曰沮中。亦謂之柤中。襄陽記。柤中𡉈上黃畍。吳志赤烏四年諸葛瑾取柤中。魏志正始四年諸葛瑾攻沮中。正是一事。"
        },
        {
            "explanation": "从水。且聲。",
            "note": "子余切。五部。按經典釋文、漢書注皆曰七餘反。"
        }
    ],
    "indexes": [
        "沮"
    ]
}