{
    "id": 4393,
    "wordhead": "秠",
    "explanation": "一稃二米。从禾丕聲。《詩》曰：“誕降嘉穀，惟秬惟秠。”天賜后稷之嘉穀也。",
    "volume": "07",
    "radical": "禾",
    "pronunciation": "敷悲切",
    "variants": [],
    "seal_character": "憩",
    "pinyin": "pi",
    "pinyin_full": "pī",
    "components": [
        "禾",
        "丕"
    ],
    "xuan_note": "",
    "kai_note": "",
    "duan_notes": [
        {
            "explanation": "一稃二米。从禾。丕聲。詩曰。誕降嘉穀。惟秬惟秠。天賜后稷之嘉穀也。",
            "note": "按此解當云稃也。从禾。丕聲。詩曰。誕降嘉穀。惟秬惟秠。黑黍、一稃二米。天賜后稷之嘉穀也。爲淺人改竄之耳。詩生民。惟秬惟秠。釋艸曰。秬、黑黍。秠、一稃二米。毛傳正同。葢黑黍一稃二米曰秬。言秬而一稃二米巳見。經文以惟秠足句。見黑黍之稃有異。不比下文惟虋惟芑。畫然二物。故釋訓者以黑黍系秬。以一稃二米系秠。分屬之。鄭志。張逸問云。鬯人職注。秬如黑黍。一秠二米。按爾雅。秠、一稃二米。未知二者同異。荅曰。秠卽其皮。稃亦皮也。爾雅重言以曉人。更無異偁也。據此知秠卽稃。凡稃皆曰秠。非必二米一桴也。許於鬯部？下云。黑黍也。一稃二米。是可見一稃二米者謂秬。非、謂凡秠也。此必偁經文惟秬惟秠。而後總釋之曰黑黍、一稃二米。則爾雅、毛傳訓詁之意明矣。秠之本義與稃同。故必先之曰稃也。从禾。丕聲。而後引詩。則知經義與字義無不合矣。小徐本秠稃二篆相屬。此必古本。秠稃？穅四篆同義。淺人墨守爾雅、毛傳。而不心知其意。乃妄改許書。致文理不通而不可讀。？悲切。字林匹几匹九夫九三反。匹九夫九二反則當从不聲。玉篇作秠。是也。古音在一部。○今鬯人注。如黑黍一稃二米。詩正義引作一秠二米。葢正義所引是。鄭作一秠。爾雅作一稃。鄭意秠卽稃。故荅問云爾。"
        }
    ],
    "indexes": [
        "秠"
    ]
}