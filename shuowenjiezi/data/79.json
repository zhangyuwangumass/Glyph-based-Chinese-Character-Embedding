{
    "id": 79,
    "wordhead": "閏",
    "explanation": "餘分之月，五歲再閏，告朔之禮，天子居宗廟，閏月居門中。从王在門中。《周禮》曰：“閏月，王居門中，終月也。”",
    "volume": "01",
    "radical": "王",
    "pronunciation": "如順切",
    "variants": [],
    "seal_character": "乤",
    "pinyin": "run",
    "pinyin_full": "rùn",
    "components": [
        "王",
        "門"
    ],
    "xuan_note": "",
    "kai_note": "",
    "duan_notes": [
        {
            "explanation": "餘分之月。五歲再閏也。",
            "note": "戴先生原象曰。日循黃道右旋。邪絡乎赤道而南北。凡三百六十五日。小餘不滿四分日之一。日發斂一終。月道邪交乎黃道。凡二十七日。小餘過日之半。月逡其道一終。日月之㑹。凡二十九日。小餘過日之半以起朔。十二朔凡三百五十四日有奇分而近。歲終積其差數置閏月。然後時序之從乎日行發斂者以正。故堯典曰。朞三百有六旬有六日。以閏月正四時成歲。言六日者舉成數。玉裁按。五歲再閏而無餘日。"
        },
        {
            "explanation": "吿朔之禮。天子居宗廟。閏月居門中。从王在門中。周禮。閏月王居門中終月也。",
            "note": "此說字形也。周禮大史。閏月詔王居門終月。注謂路寢門也。鄭司農云。月令十二月分在靑陽、明堂、緫章、玄堂左右之位。惟閏月無所居。居於門。故於文、王在門謂之閏。玉藻。天子玄端而朝日於東門之外。聽朔於南門之外。閏月則𨵵門左扉。立於其中。玉裁按。古路寢、明堂、大廟、異名而實一也。當云吿朔之禮。天子居明堂。如順切。十三部。"
        }
    ],
    "indexes": [
        "闰",
        "閏"
    ]
}