{
    "id": 9679,
    "wordhead": "六",
    "explanation": "《易》之數，陰變於六，正於八。从入从八。凡六之屬皆从六。",
    "volume": "14",
    "radical": "六",
    "pronunciation": "力竹切",
    "variants": [],
    "seal_character": "碝",
    "pinyin": "liu",
    "pinyin_full": "liù",
    "components": [
        "八",
        "入"
    ],
    "xuan_note": "",
    "kai_note": "",
    "duan_notes": [
        {
            "explanation": "易之數。侌變於六。正於八。",
            "note": "此謂六爲陰之變。八爲陰之正也。與下文言七九一例。八篆巳見二篇。故類言之。六爲陰之變。九爲陽之變。聖人以九六繫爻。而不以七八。金氏榜曰。乾鑿度謂七八爲彖。九六爲變。故彖占七八。爻占九六。一爻變者以變爻占。是爻占九六也。六爻皆不變及變兩爻以上者、占之彖辭。是彖占七八也。公子重耳筮得貞屯悔豫皆八。董因筮得泰之八。穆姜筮得艮之八。凡陰不變者爲八也。"
        },
        {
            "explanation": "从入八。",
            "note": "會意。力竹切。三部。"
        }
    ],
    "indexes": [
        "六"
    ]
}