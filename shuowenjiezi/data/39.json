{
    "id": 39,
    "wordhead": "祏",
    "explanation": "宗廟主也。《周禮》有郊、宗、石室。一曰大夫以石爲主。从示从石，石亦聲。",
    "volume": "01",
    "radical": "示",
    "pronunciation": "常隻切",
    "variants": [],
    "seal_character": "丵",
    "pinyin": "shi",
    "pinyin_full": "shí",
    "components": [
        "示",
        "石"
    ],
    "xuan_note": "",
    "kai_note": "",
    "duan_notes": [
        {
            "explanation": "宗廟主也。",
            "note": "五經異義。今春秋公羊說。祭有主者。孝子以主繫心。夏后氏以松。殷人以柏。周人以栗。今論語說。哀公問主於宰我。宰我對曰。夏后氏以松。夏人都河東。河東宜松也。殷人以柏。殷人都亳。亳宜柏也。周人以栗。周人都豐鎬。豐鎬宜栗也。古周禮說。虞主用桑。練主用栗。無夏后氏以松爲主之事。許君謹按。從周禮說。論語所云、謂社主也。鄭君無駁。五經要義曰。木主之狀四方。穿中央以達四方。天子長尺二寸。諸矦長尺。皆刻謚於其背。春秋左氏傳。典司宗祏。又曰。使祝史徙主祏於周廟。又曰。反祏於西圃。皆謂木主也。主當同宀部作宔。宔字下曰。宗廟宔祏也。祏字下曰。宗廟宔也。是爲轉注。蓺文類聚引作宗廟之木主曰祏。"
        },
        {
            "explanation": "周禮有郊宗石室。",
            "note": "五經異義。古春秋左氏說。古者日祭於祖考。月薦於高曾。時享及二祧。歲祫及壇墠。終禘及郊宗石室。終者、謂孝子三年喪終。則禘於大廟。以致新死者也。又春秋左氏曰。徙石主於周廟。言宗廟有郊宗石室。所以藏栗主也。玉裁按。郊宗石室、葢謂天子有之。郊宗、葢謂郊鲧宗禹、郊冥宗湯、郊稷宗武王之類。遠祖之宔爲石室藏之。至祭上帝於南郊、祭五帝於明堂。則奉其宔以配食。故謂之郊宗石室。祭法、周語皆言禘郊祖宗。此舉郊宗以包禘祖也。其餘毀廟之主亦附藏焉。至禘祫而升。合食於大祖。故曰禘及郊宗石室。云周禮者、說左氏家謂成。周之禮。非謂周官經有此也。"
        },
        {
            "explanation": "一曰大夫㠯石爲主。",
            "note": "五經異義。今春秋公羊說。卿、大夫、士非有土子民之君。不得祫享序昭穆。故無木主。大夫束帛依神。士結茅爲菆。許君謹按。春秋左氏傳曰。衞孔悝反祏於西圃。祏、石主也。言大夫以石爲主。今山陽民俗。祭皆以石爲主。鄭君駁之曰。大夫、士無昭穆。不得有主。少牢饋食、大夫禮也。束帛依神。特牲饋食、士祭禮也。結茅爲菆。大夫以石爲主。禮無明文。孔悝之反祏有主者。祭其所出之君爲之主耳。玉裁按。異義先出。說文晚成。多所㪅定。故說文之說多有異於異義、同於鄭駁者。祏以宗廟主爲本義、以大夫石主爲或義是也。"
        },
        {
            "explanation": "从示石。",
            "note": "許言周禮有石室。言大夫以石爲主。皆證明从石㑹意之恉。玉裁謂。宗廟本木宔、而字从石者。葢取如石不可轉意。石室自別是一事。春秋之末。大夫僭侈。作宔不可知。云反祏者、猶言反宔耳。不必以石爲之也。摯虞決疑注曰。凡廟之主藏於戸外北牖下。有石𦥖。故名宗祏。"
        },
        {
            "explanation": "石亦聲。",
            "note": "常隻切。古音在五部。"
        }
    ],
    "indexes": [
        "祏"
    ]
}