{
    "id": 6982,
    "wordhead": "淯",
    "explanation": "水。出弘農盧氏山，東南入海。从水育聲。或曰出酈山西。",
    "volume": "11",
    "radical": "水",
    "pronunciation": "余六切",
    "variants": [],
    "seal_character": "泪",
    "pinyin": "yu",
    "pinyin_full": "yù",
    "components": [
        "水",
        "育"
    ],
    "xuan_note": "",
    "kai_note": "",
    "duan_notes": [
        {
            "explanation": "淯水。出弘農盧氏山。東南入沔。",
            "note": "弘農郡盧氏、二志同。今河南河南府盧氏縣是其地。前志盧氏下曰。有育水。南至順陽入沔。順陽者、南陽之博山也。中山經曰。攻離之山。淯水出焉。南流注于漢。（依文𨕖注）水經曰。淯水、出弘農盧氏縣攻離山。東南過南陽西、鄂縣西北。又東過宛縣南。又屈南過淯陽縣東。又南過新野縣西。又南過鄧縣東南。入於沔。今河南南陽府府城東三里俗名白河者是。由南陽達於新野、府境諸水悉會焉。又南至湖廣光化縣。又東經故鄧城東南而入漢水。水道提綱云。漢水經襄陽府城北。樊城南。有白河唐河。東北自河南新野合南陽府諸縣及鄧州水南流。又合西來之淸河。東來棗陽之滚河來會。齊氏所謂白河、卽淯水也。南陽之水淯冣大。水經注云。合魯陽關水、洱水、梅谿水、朝水、棘水、濁水、湍水、比水、白水入漢。南都賦曰。淯水盪其𦙄。推淮引湍。三方是通。知淯冣大。齊氏召南以趙河當之。非也。許謂西漢爲漢。謂東漢爲沔。故涪下曰入漢。淯下曰入沔。漢志、水經之例亦同。"
        },
        {
            "explanation": "从水。育聲。",
            "note": "余六切。三部。按漢志作育。"
        },
        {
            "explanation": "或曰出酈山西。",
            "note": "前志南陽酈下曰。育水出西北。南入漢。漢當作沔。葢出酈山者與出盧氏山者、異源而同流。故班、許皆兼述之也。酈故城在今河南南陽府內鄉縣縣東北。"
        }
    ],
    "indexes": [
        "淯"
    ]
}