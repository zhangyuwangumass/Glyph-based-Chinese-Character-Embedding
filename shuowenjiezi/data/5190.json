{
    "id": 5190,
    "wordhead": "𠤗",
    "explanation": "未定也。从𠤎𥎨聲。𥎨，古文矢字。",
    "volume": "08",
    "radical": "𠤎",
    "pronunciation": "語期切",
    "variants": [],
    "seal_character": "攠",
    "pinyin": "yi",
    "pinyin_full": "yí",
    "components": [
        "匕"
    ],
    "xuan_note": "",
    "kai_note": "",
    "duan_notes": [
        {
            "explanation": "未定也。",
            "note": "按未、衍字也。大雅。靡所止疑。傳云。疑、定也。箋云。止、息。禮十七篇多云疑立。鄭於士昏禮云。疑、止。句絕作正者誤立、自定之皃。於鄉飮酒禮云。疑讀如作爲者誤仡然從於趙孟之仡。疑、止。句立、自定之皃。於鄉射禮云。疑、止也。有矜莊之色。釋言。疑、休戾也。郭云。戾、止也。疑者亦止。按已上疑字卽說文之𠤗字。非說文訓惑之疑也。疑𠤗字相似。學者識疑不識𠤗。於是經典無𠤗。於許書定也之上增之未字矣。𠤗从矢聲。其字在古音十五部。故桑柔以與資維階爲韵。鄭注禮讀如仡。若疑字古音在一部。其字从子、从止、从𠤗省。會意。非矢聲也。"
        },
        {
            "explanation": "从匕。",
            "note": "變匕而後定也。"
        },
        {
            "explanation": "𥎨聲。",
            "note": "按大徐語期切。此音誤也。當同儀禮魚乙切。桑柔與資維階韵。則讀如尼。釋文音魚陟切。非也。十五部。"
        },
        {
            "explanation": "𥎨、古文矢字。",
            "note": "矢篆下不載。"
        }
    ],
    "indexes": [
        "𠤗"
    ]
}