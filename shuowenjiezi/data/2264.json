{
    "id": 2264,
    "wordhead": "翿",
    "explanation": "翳也。所以舞也。从羽𣪐聲。《詩》曰：“左執翿。”",
    "volume": "04",
    "radical": "羽",
    "pronunciation": "徒到切",
    "variants": [],
    "seal_character": "堖",
    "pinyin": "dao",
    "pinyin_full": "dào",
    "components": [
        "羽"
    ],
    "xuan_note": "",
    "kai_note": "",
    "duan_notes": [
        {
            "explanation": "翳也。所㠯舞也。",
            "note": "釋言曰。翢、𦇨也。𦇨、翳也。王風毛傳曰。翿、𦇨也。翳也。𦒇翢翿同字。毛傳本釋言。翳也之上當本有𦇨字。此熠燿㷠也、㷠熒火也之例也。陳風傳則約之云。翿、翳也。許本之。許無𦇨字者、無每部。亦無縣部。無所入也。王風音義曰。𦇨俗作纛。爾雅音義曰。𦇨字又作纛。五經文字曰。𦇨作纛譌。開成石經周禮、爾雅正作𦇨。今本爾雅音義譌舛。葉林宗鈔本不誤。𦇨从縣𣫭會意。與䋣从糸𣫭會意同。从𣫭者、如艸之盛也。淺人改从毒。謂爲諧聲耳。郭注爾雅云。今之羽葆幢。舞者所以自蔽翳。王風。左執翿。陳風。值其鷺羽。值其鷺翿。傳云。值、持也。鷺鳥之羽可以爲翳。䍿字下云。樂舞、以羽？自翳其首。皆謂舞也。射則用翿旌。見鄉射禮。喪則天子鄉師執𦇨御匶。諸矦匠人執翿御匶。周禮注作執翿。襍記作執羽葆。然則翿也、𦇨也、羽葆也、異名而同實也。漢羽葆幢以犛牛尾爲之。在乗輿左騑馬頭上。或云在衡。"
        },
        {
            "explanation": "从羽。𣪐聲。",
            "note": "徒到切。古音在三部。按釋文多音平聲。"
        }
    ],
    "indexes": [
        "翿"
    ]
}