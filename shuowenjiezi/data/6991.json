{
    "id": 6991,
    "wordhead": "淇",
    "explanation": "水。出河内共北山，東入河。或曰出隆慮西山。从水其聲。",
    "volume": "11",
    "radical": "水",
    "pronunciation": "渠之切",
    "variants": [],
    "seal_character": "泳",
    "pinyin": "qi",
    "pinyin_full": "qí",
    "components": [
        "其",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "淇水。出河內𠔏北山。東入河。",
            "note": "韵會引作東至黎陽入河。此用漢書增三字也。說文之例。舉所出之郡縣。不舉入河入江之郡縣。所出之地不變者多。下流古今多變。故略之也。河內郡𠔏、二志同。𠔏音恭。今河南衞輝府輝縣治、古𠔏城也。前志𠔏下曰。北山、淇水所出。東至黎陽入河。北山、今輝縣西北蘇門山。其別阜曰𠔏山是也。詩曰。毖彼泉水。亦流於淇。又曰。泉源在左。淇水在右。泉謂淇之源也。今淇水自彰德府林縣流入衞輝府淇縣境、入衞河而入海。與古入河者迥異。"
        },
        {
            "explanation": "或曰出隆慮西山。",
            "note": "隆慮、漢諱殤帝改曰林慮。此不改者、書成於和帝永元十二年已前也。前志。河內郡隆慮。後志作林慮。慮音閭。今河南彰德府林縣是其地。西山者、今林縣西北二十五里隆慮山是也。水經曰。淇水出河內隆慮縣西大號山。東北入於海。山海經注亦曰今淇水出汲郡隆慮縣大號山。東過河內縣南爲白溝。"
        },
        {
            "explanation": "从水。其聲。",
            "note": "渠之切。一部。山海經作濝。"
        }
    ],
    "indexes": [
        "淇"
    ]
}