{
    "id": 6569,
    "wordhead": "𡘍",
    "explanation": "奢𡘍也。从大亘聲。",
    "volume": "10",
    "radical": "大",
    "pronunciation": "胡官切",
    "variants": [],
    "seal_character": "欧",
    "pinyin": "huan",
    "pinyin_full": "huán",
    "components": [
        "大",
        "亘"
    ],
    "xuan_note": "",
    "kai_note": "",
    "duan_notes": [
        {
            "explanation": "奢𡘍也。",
            "note": "當是本作𡘍、奢也。𡘍字爲逗。轉寫倒之。今經傳都無𡘍字。有桓字。商頌長發傳曰。桓、大也。撥、治也。箋云。廣大其政治。此可以證桓卽𡘍之叚借字。檀弓桓楹。注亦云大楹。周禮桓圭同解。周書謚法。辟土服遠曰桓。辟土兼國曰桓。皆是大義。釋訓曰。桓桓、威也。泮水傳曰。桓桓、威武皃。詩序曰。桓、講武類禡也。葢此等桓字亦𡘍之叚借字。大之義可以兼武也。桓之本義爲亭郵表。自經傳皆借爲𡘍字。乃致桓行𡘍廢矣。非許書尙存、孰能識其本始。非長發傳尙存。何以觀其會通。淺人乃易長發傳云。桓、武撥治。是謂桓必無訓大之理。而不知周公之六書有叚借也。又按淇奧傳曰。咺、威儀容止宣著也。亦謂咺卽𡘍之叚借。宣著者、光大之意也。許書口部咺有本義。漢人作傳注不外轉注、叚借二者。必得其本字而後可說其叚借。欲得其本字、非許書莫由也。"
        },
        {
            "explanation": "从大。𠄢聲。",
            "note": "胡官切。十四部。"
        }
    ],
    "indexes": [
        "𡘍"
    ]
}