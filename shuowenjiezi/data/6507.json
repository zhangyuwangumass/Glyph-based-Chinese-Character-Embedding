{
    "id": 6507,
    "wordhead": "粦",
    "explanation": "兵死及牛馬之血爲粦。粦，鬼火也。从炎、舛。",
    "volume": "10",
    "radical": "炎",
    "pronunciation": "良刃切",
    "variants": [],
    "seal_character": "櫡",
    "pinyin": "lin",
    "pinyin_full": "lín",
    "components": [
        "炎",
        "舛"
    ],
    "xuan_note": "",
    "kai_note": "徐鍇曰：“案：《博物志》戰鬬死亡之處，有人馬血，積中爲粦，著地入艸木，如霜露不可見。有觸者，著人體後有光，拂拭即散無數，又有吒聲如鬻豆。舛者，人足也。言光行著人。”",
    "duan_notes": [
        {
            "explanation": "兵死及牛馬之血爲㷠。",
            "note": "列子天瑞曰。馬血之爲轉鄰也。人血之爲野火也。張注。此皆一形之內自變化也。淮南氾論訓曰。老槐生火。久血爲燐。許注。兵死之士血爲鬼火。見詩正義。高注。血精在地暴露百日則爲燐。遥望炯炯若然火也。又說林訓曰。抽簪招燐。有何爲驚。高注。燐血似野火。招之。應聲而至。血灑汙人。以簪招則不至。博物志。戰鬥死亡之處有人馬血。積年化爲粦。粦著地入草木皆如霜露不可見。有觸者。著人體便有光。拂拭便散無數。又有吒聲如煼豆。"
        },
        {
            "explanation": "㷠、鬼火也。",
            "note": "詩東山。熠燿宵行。傳曰。熠燿、燐也。燐、熒火也。熒火謂其火熒熒閃䁑。猶言鬼火也。詩正義引陳思王螢火論曰。熠燿宵行。章句以爲鬼火。或謂之燐。章句者、謂薛君章句。是則毛、韓古無異說。毛詩字本作熒。或乃以釋蟲之熒火卽炤當之。且或改熒爲螢。改粦爲䗲。大非詩義。古者鬼火與卽炤皆謂之熒火。絕無螢字也。㷠者、鬼火。故从炎舛。"
        },
        {
            "explanation": "从炎舛。",
            "note": "錯曰。舛者、人足也。按詩言宵行、謂其能相背而行。良刃切。十二部。"
        }
    ],
    "indexes": [
        "粦"
    ]
}