{
    "id": 3761,
    "wordhead": "橾",
    "explanation": "車轂中空也。从木喿聲。讀若藪。",
    "volume": "06",
    "radical": "木",
    "pronunciation": "山樞切",
    "variants": [],
    "seal_character": "廭",
    "pinyin": "shu",
    "pinyin_full": "shū",
    "components": [
        "木",
        "喿"
    ],
    "xuan_note": "",
    "kai_note": "",
    "duan_notes": [
        {
            "explanation": "車轂中空也。",
            "note": "考工記。以轂圍之阞梢其藪。注曰。梢、除也。阞、三分之一也。鄭司農云。梢讀如桑螵蛸之蛸。藪讀如蜂藪之藪。謂轂空壺中也。玄謂此藪徑三寸九分寸之五。壺中當輻葘者也。藪者猶言趨也。蜂藪者、衆輻之所趨也。舊本經注多誤字。今挍正之如是。按記文葢本作梢其橾。大鄭乃易爲藪。故云讀爲。後人直用大鄭說改記文耳。程氏瑤田通藝錄曰。阞與王制祭用數之仂同。十分之一也。藪謂鑿深。梢之以待置輻也。記曰。六分其輪崇。以其一爲之牙圍。參分其牙圍而漆其二。椁其漆內而中詘之。以爲轂長。是則轂長當三尺二寸五分四釐一豪六絲六不盡。由是以轂長爲圍。以圍之十一爲鑿深。十一當三寸二分五釐四豪一絲六忽六不盡。用其成數得三寸。輻廣亦三寸也。車人。大車輻廣三寸。柏車羊車不見輻廣。亦三寸可知。故下文云凡輻量其鑿深以爲輻廣。先鄭言蜂藪。後鄭言衆輻所趨。則藪之名義當起於輻鑿也。按先後鄭說、直以轂空壺中與衆輻之孔相接。故云壺中當輻葘者也。合二者爲一以釋經。而未知輻孔不通壺中。壺中以受軸。橾以受輻。劃然二事。鄭不若程氏之精確也。許字作橾。從喿。喿、鳥羣鳴也。亦與衆趨之義合。其云車轂中空也。亦未該。"
        },
        {
            "explanation": "從木。喿聲。讀若藪。",
            "note": "大鄭云讀爲藪者、易橾爲藪也。注經之法也。許云讀如藪者、擬其音也。字書之體也。山樞切。古音當在二部。讀如臊。急就篇有䡦字。橾藪䡦雙聲。宜分別壺中曰䡦。輻孔曰橾、曰藪。"
        }
    ],
    "indexes": [
        "橾"
    ]
}