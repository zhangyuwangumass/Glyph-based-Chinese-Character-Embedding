{
    "id": 2569,
    "wordhead": "髕",
    "explanation": "厀耑也。从骨賓聲。",
    "volume": "04",
    "radical": "骨",
    "pronunciation": "毗忍切",
    "variants": [],
    "seal_character": "妄",
    "pinyin": "bin",
    "pinyin_full": "bìn",
    "components": [
        "賓",
        "骨"
    ],
    "xuan_note": "",
    "kai_note": "",
    "duan_notes": [
        {
            "explanation": "厀耑也。",
            "note": "厀、脛頭節也。釋骨云。葢膝之骨曰膝髕。大戴禮曰。人生朞而髕。髕不備則人不能行。古者五㓝臏、宫、劓、墨、死。臏者、髕之俗。去厀頭骨也。周改髕作跀。其字借作刖。𣃔足也。漢之斬趾是也。髕者癈不能行。跀者尚可箸踊而行。踊者、跀足者之屨。莊子。兀者叔山無趾。踵見仲尼。崔譔云。無趾故以踵行。是則跀輕於髕也。古文尚書吕㓝說夏㓝作剕。周本紀、漢㓝法志、周禮司㓝注引尚書大傳皆作髕。周禮注云。周改臏作刖。而公羊疏引鄭駁異義云。臯陶改臏爲剕。吕㓝有剕。周改剕爲刖。與周禮注不合。足部云。䠊、跀也。䠊卽剕字。許謂䠊卽跀矣。鄭析䠊跀爲二。不知其制何以分別。竊謂周禮注爲長。駁異義則未定之論。許說亦非是也。剕惟見於吕㓝。他經傳無言䠊、言剕者。葢䠊者髕之一名。故周禮說周制作刖。吕㓝說夏制。則今文尚書作臏。古文尚書作剕。實一事也。周改髕爲跀、卽改䠊爲跀也。許釋䠊爲跀。非。鄭云臯陶改髕爲䠊。亦非也。髕作䠊、如禹貢蠙作玭、商書紂作受。音轉字異。非有他也。"
        },
        {
            "explanation": "从骨。賔聲。",
            "note": "毗忍切。十二部。"
        }
    ],
    "indexes": [
        "髌",
        "髕"
    ]
}