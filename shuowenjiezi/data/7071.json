{
    "id": 7071,
    "wordhead": "淶",
    "explanation": "水。起北地廣昌，東入河。从水來聲。幷州浸。",
    "volume": "11",
    "radical": "水",
    "pronunciation": "洛哀切",
    "variants": [],
    "seal_character": "浄",
    "pinyin": "lai",
    "pinyin_full": "lái",
    "components": [
        "來",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "淶水。起北地廣昌。東入河。",
            "note": "北地當作代郡。代郡廣昌、見前志。後志屬中山國。今直隷易州廣昌縣縣北有廣昌故城。職方氏曰。幷州、其浸淶、易。鄭云。淶出廣昌。前志廣昌下曰。淶水東南至容城入河。過郡三。行五百里。幷州浸。水經曰。巨馬河、出代郡廣昌縣淶山。巨馬河卽淶水也。東過逎縣北。又東南過容城縣北。又東過勃海東平舒縣東。入於海。酈云。巨馬水於東平舒北。南入於滹沱。而同歸於海也。今淶水一名巨馬河。源出廣昌縣南東。流轉南。逕易州淶水縣東。又南入保定府定興縣畍。至縣南爲白溝河。又東南逕容城縣東北。又東逕新城縣南。又東南逕雄縣西。又東入保定縣界。非酈注舊迹也。"
        },
        {
            "explanation": "从水。來聲。",
            "note": "洛哀切。一部。"
        }
    ],
    "indexes": [
        "涞",
        "淶"
    ]
}