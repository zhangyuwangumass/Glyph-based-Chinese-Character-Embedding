{
    "id": 5794,
    "wordhead": "魄",
    "explanation": "陰神也。从鬼白聲。",
    "volume": "09",
    "radical": "鬼",
    "pronunciation": "普百切",
    "variants": [],
    "seal_character": "柆",
    "pinyin": "po",
    "pinyin_full": "pò",
    "components": [
        "白",
        "鬼"
    ],
    "xuan_note": "",
    "kai_note": "",
    "duan_notes": [
        {
            "explanation": "陰神也。",
            "note": "陰當作侌。陽言气、陰言神者、陰中有陽也。白虎通曰。魄者、迫也。猶迫迫然箸於人也。淮南子曰。地氣爲魄。祭義曰。氣也者、神之盛也。魄也者、鬼之盛也。鄭云。氣謂嘘吸出入者也。耳目之聰明爲魄。郊特牲曰。䰟氣歸於天。形魄歸於地。祭義曰。死必歸土。此之謂鬼。其氣發揚於上。神之箸也。是以聖人尊名之曰鬼神。按䰟魄皆生而有之而字皆从鬼者、䰟魄不離形質而非形質也。形質亡而䰟魄存。是人所歸也。故从鬼。"
        },
        {
            "explanation": "从鬼。白聲。",
            "note": "孝經說曰。魄、白也。白、明白也。䰟、芸也。芸芸、動也。普百切。古音在五部。"
        }
    ],
    "indexes": [
        "魄"
    ]
}