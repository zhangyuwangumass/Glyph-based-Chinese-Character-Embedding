{
    "id": 7016,
    "wordhead": "瀙",
    "explanation": "水。出南陽舞陽中陽山，入潁。从水親聲。",
    "volume": "11",
    "radical": "水",
    "pronunciation": "七吝切",
    "variants": [],
    "seal_character": "洍",
    "pinyin": "qin",
    "pinyin_full": "qìn",
    "components": [
        "水",
        "親"
    ],
    "xuan_note": "",
    "kai_note": "",
    "duan_notes": [
        {
            "explanation": "瀙水。出南陽舞陰中陽山入潁。",
            "note": "舞陰二徐皆作舞陽。今正。前志舞陰下曰。中陰山、瀙水所出。東至蔡入汝。水經曰。瀙水、出潕陰縣東上畍山。東過吳房縣南。又東過灈陽縣南。又東過上蔡縣南。東入於汝。酈云。山海經謂之視水。郭注。視當爲瀙。出葴山、許愼云。出中陽山。皆山之殊目也。按志云中陰。許云中陽。乖異。雖酈注引作陽。然中陰二字正葴之反語。與中山經云出葴山者合。疑作陰是也。方輿紀要曰。瀙水自唐縣東北流。達舞陽縣南。又東南經泌陽縣東北。又東經泌陽之象河關。入汝寜府遂平縣境。未知今水道然否也。齊氏召南曰。汝水舊從舞陽縣北而南入西平畍。自元末於渦河堨𣃔其流。使東歸潁。於是西平雲莊、諸石二山之水。明時亦塞。今水道與古全異。卽名稱亦隨時不同。所謂灈瀙澺汶溱滇亦難確鑿𢫾證。但據時俗所見敘次源流耳。玉裁案。顧氏祖禹所臚舉尙或據舊志爲說。不如齊氏據現在者言也。"
        },
        {
            "explanation": "从水。親聲。",
            "note": "七吝切。十二部。"
        }
    ],
    "indexes": [
        "瀙"
    ]
}