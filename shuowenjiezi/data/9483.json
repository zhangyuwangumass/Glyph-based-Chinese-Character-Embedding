{
    "id": 9483,
    "wordhead": "輅",
    "explanation": "車軨前橫木也。从車各聲。",
    "volume": "14",
    "radical": "車",
    "pronunciation": "洛故切",
    "variants": [],
    "seal_character": "矅",
    "pinyin": "lu",
    "pinyin_full": "lù",
    "components": [
        "車",
        "各"
    ],
    "xuan_note": "臣鉉等曰：各，非聲，當从路省。",
    "kai_note": "",
    "duan_notes": [
        {
            "explanation": "車軨歬橫木也。",
            "note": "婁敬傳。脫輓輅。蘇林曰。輅音凍𠗂之𠗂。一木橫遮車前。二人挽之。三人推之。劉昭注輿服志曰。韵集云軛前橫木曰輅。按軛前當依許作軨前。輓輅之車用人。不用牛馬。疑有轅無軛也。禮經旣夕篇。賓奉幣由馬西當前輅。注曰。輅、轅縛所以屬引。疏曰。謂以木縛車轅上。以屬引於上而挽之。是喪車亦有轅無軛。輅之見於經者此而已矣。若左傳梁由靡虢射輅秦伯、狂狡輅鄭人。皆謂車前相接可以禽之。此輅引申之義也。故杜曰輅、迎也。應邵注漢云。輅謂以木當𦙄以挽車。廣韵用之。改其字作？。形與義皆非。以木當𦙄、乃今之縴板。與輅各物。解嘲云。婁敬委輅脫輓。謂委車前橫木、脫縴板。輅非𦙄前木也。"
        },
        {
            "explanation": "从車。各聲。",
            "note": "洛故切。五部。按當依蘇林、孟康、廣韵音胡格反乃合。若近代用輅爲路車字、其淺俗不足道也。"
        }
    ],
    "indexes": [
        "辂",
        "輅"
    ]
}