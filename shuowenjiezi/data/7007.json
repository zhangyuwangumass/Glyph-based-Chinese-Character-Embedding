{
    "id": 7007,
    "wordhead": "深",
    "explanation": "水。出桂陽南平，西入營道。从水罙聲。",
    "volume": "11",
    "radical": "水",
    "pronunciation": "式針切",
    "variants": [],
    "seal_character": "洄",
    "pinyin": "shen",
    "pinyin_full": "shēn",
    "components": [
        "水",
        "罙"
    ],
    "xuan_note": "",
    "kai_note": "",
    "duan_notes": [
        {
            "explanation": "深水。出桂陽南平。西入營道。",
            "note": "桂陽郡南平、零陵郡營道、二志同。今湖南桂陽州藍山縣縣東五里有南平城。水經曰。深水出桂陽盧聚。西北過零陵營道縣、營浦縣、泉陵縣。至燕室。邪入於湘。酈云。桂陽縣本𥻳桂陽郡。後割屬始興縣。有盧溪。盧聚山在南平縣之南、九疑山之東。玉裁謂盧聚山在南平之南。經舉其遠源。許舉其近源。洭出慮聚。南流入海。深出盧聚。西北流入湘、以入江。是分馳不同也。湘水篇經、注皆不言深水。葢吕忱言深水導源盧溪。西入營水。亂流營波。同注湘津。故湘水篇言營不言深耳。今深營二水源委未聞。漢營道、營浦縣皆氏於水。以字林訂說文、則當作入營。不必有道字。泉陵縣卽今湖南永州府零陵縣。今瀟水合諸水於此入湘。深水營水在其中也。"
        },
        {
            "explanation": "从水。𥥍聲。",
            "note": "式針切。七部。按此無深淺一訓者、許意深淺字當作𥥍。詳𥥍下。"
        }
    ],
    "indexes": [
        "深"
    ]
}