{
    "id": 7799,
    "wordhead": "撎",
    "explanation": "舉手下手也。从手壹聲。",
    "volume": "12",
    "radical": "手",
    "pronunciation": "於計切",
    "variants": [],
    "seal_character": "灭",
    "pinyin": "yi",
    "pinyin_full": "yì",
    "components": [
        "手",
        "壹"
    ],
    "xuan_note": "",
    "kai_note": "",
    "duan_notes": [
        {
            "explanation": "𢷎舉首下手也。",
            "note": "六字各本作舉手下手也五字。今正。西征賦注、玉篇引說文有拜字。左傳成十六年釋文引字林舉首下手。皆是也。凡不跪不爲拜。跪而舉其首惟下其手是曰肅拜。漢人曰撎。周禮九拜。九曰肅拜。先鄭注云。肅拜、但俯下手。今時撎是也。鄭注少儀曰。肅拜、拜不低頭也。云但俯下手、云不低頭、正與舉首下手合。今本說文旣譌。而少儀注又刪不字、作拜低頭。乃終古昧其禮矣。程氏瑤田曰。言舉首者、以別於䭫首頓首空首三拜皆必下其首也。按此婦人之拜也。婦人以肅拜當男子之空首。少儀云婦人吉事、雖有君賜肅拜是也。以手拜當男子之稽首。少儀之手拜、士昏禮之拜扱地是也。以稽顙當男子之頓首。喪服小記之爲夫與長子稽顙是也。肅拜與成十六年之肅不同。肅不連拜。介者不拜、長揖而已。不拜者、不跪也。肅拜則跪而舉首下手也。○南宋張淏雲谷襍記引程氏攷古編云。國史王貽孫傳。大祖嘗問趙普拜禮、何以男子跪而婦人不跪。普訪禮官。無有知者。貽孫曰。唐天后朝。婦人始拜而不跪。普問所出。曰。大和中、有幽州從事張建章著渤海國記備言其事。予按予程氏自偁後周天元大象二年。詔內㚈命婦皆執笏。其拜宗廟及天臺。皆俯伏如男子。據此詔特令於廟朝跪。其他拜不跪矣。豈武后時幷廟朝不跪、建章記之未詳耶。周昌諫帝廢太子。呂后見昌爲跪謝。戰國策。蘇秦嫂蛇行匍匐四拜。自跪而謝。隋志。皇帝𠕋后。后先拜後起。皇帝後拜先起。則唐以前婦拜皆跪伏也。玉裁按婦人拜亦無不跪者。肅拜跪而舉首不俯伏。雖拜君賜亦然。天元時令拜宗廟天臺俯伏如男子。可以證常拜之跪而不必俯伏也。至於天后而始不跪。孫甫唐書曰。武后欲尊婦人。始易今拜。"
        },
        {
            "explanation": "从手。壹聲。",
            "note": "於計切。古音在十二部。讀如壹。"
        }
    ],
    "indexes": [
        "撎"
    ]
}