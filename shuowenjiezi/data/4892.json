{
    "id": 4892,
    "wordhead": "幦",
    "explanation": "䰍布也。从巾辟聲。《周禮》曰：“駹車大幦。”",
    "volume": "07",
    "radical": "巾",
    "pronunciation": "莫狄切",
    "variants": [],
    "seal_character": "揤",
    "pinyin": "mi",
    "pinyin_full": "mì",
    "components": [
        "辟",
        "巾"
    ],
    "xuan_note": "",
    "kai_note": "",
    "duan_notes": [
        {
            "explanation": "䰍布也。",
            "note": "旣夕禮玉藻少儀鄭注、公羊傳昭卄五年何注皆曰。幦、覆笭也。按車覆笭與車笭是二事。車笭者、周禮之蔽。毛詩、爾雅之笰。說文之篚。鄭曰。車旁禦風塵者也。覆笭者、禮經、周禮、禮記、公羊傳之幦。大雅、曲禮之幭。今周禮之幎。葢乎軾上者也。以禦旁之名名之也。車笭多以竹。故字从竹。覆笭不用竹、用皮。巾車曰。王喪之車。犬𧜀、鹿淺𧜀、然𧜀、豻𧜀。各用其皮也。大雅之淺幭、虎皮也。與玉藻之羔幦、鹿幦皆諸矦大夫士之吉禮也。曲禮之素幭卽士喪禮之白狗幦。大夫士之凶禮也。然則車覆笭古無用桼布者。許以䰍布釋幦。幦之本義也。經典用爲車覆笭之字也。"
        },
        {
            "explanation": "从巾。辟聲。",
            "note": "莫狄切。十六部。"
        },
        {
            "explanation": "周禮曰。駹車犬幦。",
            "note": "巾車職文。按巾車云。木車犬𧜀。素車犬𧜀。駹車然𧜀。葢許一時筆誤。如或簸或舀之比。𧜀幦不同。葢故書今書之異。車覆笭之字當是幭爲正字。上文云葢幭是也。幦爲叚借字。大雅毛傳曰。幭覆軾。然則幦者主謂軾覆。輿服志曰。文虎伏軾。經之淺幦也。士喪禮記曰。古文幦爲幂。又可證禮古文不作幦。"
        }
    ],
    "indexes": [
        "幦"
    ]
}