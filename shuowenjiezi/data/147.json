{
    "id": 147,
    "wordhead": "理",
    "explanation": "治玉也。从玉里聲。",
    "volume": "01",
    "radical": "玉",
    "pronunciation": "良止切",
    "variants": [],
    "seal_character": "亳",
    "pinyin": "li",
    "pinyin_full": "lǐ",
    "components": [
        "玉",
        "里"
    ],
    "xuan_note": "",
    "kai_note": "",
    "duan_notes": [
        {
            "explanation": "治玉也。",
            "note": "戰國策。鄭人謂玉之未理者爲璞。是理爲剖析也。玉雖至堅。而治之得其䚡理以成器不難。謂之理。凡天下一事一物、必推其情至於無憾而後卽安。是之謂天理。是之謂善治。此引伸之義也。戴先生孟子字義疏證曰。理者、察之而幾微必區以別之名也。是故謂之分理。在物之質曰肌理。曰腠理。曰文理。得其分則有條而不紊、謂之條理。鄭注樂記曰。理者、分也。許叔重曰。知分理之可相別異也。古人之言天理何謂也。曰理也者、情之不爽失也。未有情不得而理得者也。天理云者、言乎自然之分理也。自然之分理。以我之情絜人之情、而無不得其平是也。"
        },
        {
            "explanation": "从王。里聲。",
            "note": "良止切。一部。"
        }
    ],
    "indexes": [
        "理"
    ]
}