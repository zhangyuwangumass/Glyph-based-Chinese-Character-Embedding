{
    "id": 8572,
    "wordhead": "絑",
    "explanation": "純赤也。《虞書》“丹朱”如此。从糸朱聲。",
    "volume": "13",
    "radical": "糸",
    "pronunciation": "章俱切",
    "variants": [],
    "seal_character": "玵",
    "pinyin": "zhu",
    "pinyin_full": "zhū",
    "components": [
        "朱",
        "糸"
    ],
    "xuan_note": "",
    "kai_note": "",
    "duan_notes": [
        {
            "explanation": "純赤也。",
            "note": "純同𨣶。厚也。赤、南方色也。按市下云。天子朱市。諸侯赤市。然則朱與赤深淺不同。豳風。我朱孔陽。傳曰。朱、深纁也。陽、明也。許云。纁者淺絳。絳者大赤。葢純赤、大赤其異者微矣。鄭注禮經曰。凡染絳一入謂之縓。再入謂之赬。三入謂之纁。朱則四入與。是朱爲深纁之說也。凡經傳言朱皆當作絑。朱其叚借字也。朱者、赤心木也。"
        },
        {
            "explanation": "虞書丹朱如此。",
            "note": "丹朱見咎繇謨。許所據壁中古文作丹絑。葢六經之絑僅見此処。朱行而絑廢矣。"
        },
        {
            "explanation": "从糸。朱聲。",
            "note": "章俱切。古音在四部。"
        }
    ],
    "indexes": [
        "絑"
    ]
}