{
    "id": 5487,
    "wordhead": "覲",
    "explanation": "諸矦秋朝曰覲，勞王事。从見堇聲。",
    "volume": "08",
    "radical": "見",
    "pronunciation": "渠吝切",
    "variants": [],
    "seal_character": "景",
    "pinyin": "jin",
    "pinyin_full": "jìn",
    "components": [
        "堇",
        "見"
    ],
    "xuan_note": "",
    "kai_note": "",
    "duan_notes": [
        {
            "explanation": "諸矦秋朝曰覲。勤勞王事也。",
            "note": "勤也二字舊奪。今補。大宗伯。以賓禮親邦國。春見曰朝。秋見曰覲。鄭曰。覲之言勤也。欲其勤王之事。按鄭與許合。㬪韵爲訓。異義。朝名。公羊說。諸矦四時見天子及相聘皆曰朝。以朝時行禮卒而相逢於路曰遇。古周禮說。春曰朝。夏曰宗。秋曰覲。冬曰遇。謹案。禮有覲經。詩曰。韓矦入覲。書曰。江漢朝宗于海。知其朝覲宗遇之禮。從周禮說。鄭駁曰。此皆有似不爲古昔覲禮。諸矦前朝皆受舍於朝。朝通名也。秋之言覲。據時所用。按此條許鄭本無異。不得云駁也。鄭目錄云。朝宗禮僃。覲遇禮省。是以亨獻不見焉。是鄭謂周禮四者、名殊禮異也。"
        },
        {
            "explanation": "从見。堇聲。",
            "note": "渠吝切。十三部。"
        }
    ],
    "indexes": [
        "觐",
        "覲"
    ]
}