{
    "id": 5711,
    "wordhead": "𩭾",
    "explanation": "髮至眉也。从髟敄聲。《詩》曰：“紞彼兩𩭾。”",
    "volume": "09",
    "radical": "髟",
    "pronunciation": "亡牢切",
    "variants": [
        {
            "wordhead": "髳",
            "explanation": "𩭾或省。漢令有髳長。",
            "seal_character": "杨"
        }
    ],
    "seal_character": "杧",
    "pinyin": "mao",
    "pinyin_full": "máo",
    "components": [
        "敄",
        "髟"
    ],
    "xuan_note": "",
    "kai_note": "",
    "duan_notes": [
        {
            "explanation": "髮至眉也。",
            "note": "庸風。髧彼兩髦。傳曰。髧、兩髦之皃。髦者、髮至眉。子事父母之飾。許所本也。內則拂髦注云。髦用髮爲之。象幼時鬌。其制未聞。旣夕禮曰。旣殯。主人說髦。注云。兒生三月。翦髮爲鬌。男角女羈。否則男左女右。長大猶爲之飾。存之謂之髦。所以順父母幼小之心。至此屍柩不見。䘮無飾。可以去之。髦之形象未聞。玉藻。親𣳚不髦。注云。去爲子之飾。按鄭旣言𩭾之用而云其制未聞者、謂其狀不可詳也。毛云髮至眉。葢以髮兩綹下垂至眉。像嬰兒夾冈之角髮下垂。父母在、不失其嬰兒之素也。依禮經曰脫。依內則注曰拂。髦振去塵箸之。是假他髮爲之。許引毛詩作𩭾。今則詩禮皆作髦。或由音近假借。𩭾與髦義古畫然不同。"
        },
        {
            "explanation": "从髟。敄聲。",
            "note": "亡牢切。古音在三部。廣韵莫浮切。"
        },
        {
            "explanation": "詩曰。紞彼兩𩭾。",
            "note": "今詩紞作髧。釋文云。本又作𠆶。按紞、冕冠塞耳者。𩭾葢似之也。"
        },
        {
            "explanation": "𩭾或省。漢令有髳長。",
            "note": "髳卽𩭾字。而羌髳字衹从矛。牧誓。庸蜀羌髳微盧彭濮。小雅。如蠻如髦。傳曰。蠻、南蠻也。髦、夷髦也。箋云。髦、西夷別名。按詩髦卽書髳。髳長見漢令。葢如趙佗自偁蠻夷大長。亦謂其酋豪也。"
        }
    ],
    "indexes": [
        "𩭾",
        "髳"
    ]
}