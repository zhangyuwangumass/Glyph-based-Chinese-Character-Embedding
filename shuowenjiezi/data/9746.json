{
    "id": 9746,
    "wordhead": "辰",
    "explanation": "震也。三月，陽气動，靁電振，民農時也。物皆生，从乙、匕，象芒達；厂，聲也。辰，房星，天時也。从二，二，古文上字。凡辰之屬皆从辰。",
    "volume": "14",
    "radical": "辰",
    "pronunciation": "植鄰切",
    "variants": [
        {
            "wordhead": "𠨷",
            "explanation": "古文辰<span>[<span>𨑃</span>]</span>。",
            "seal_character": "磶"
        }
    ],
    "seal_character": "磵",
    "pinyin": "chen",
    "pinyin_full": "chén",
    "components": [
        "一",
        "二",
        "乙",
        "匕",
        "厂"
    ],
    "xuan_note": "臣鉉等曰：三月陽气成，艸木生上徹於土，故从匕。厂，非聲。疑亦象物之出。",
    "kai_note": "徐鍇曰：“匕音化。乙，艸木萌初出曲卷也。”",
    "duan_notes": [
        {
            "explanation": "震也。三月昜气動。靁電振。民農時也。物皆生。",
            "note": "震振古通用。振、奮也。律書曰。辰者、言萬物之蜄也。律曆志曰。振美於辰。釋名曰。辰、伸也。物皆伸舒而出也。季春之月。生氣方盛。陽氣發泄。句者畢出。萌者盡達。二月靁發聲。始電至。三月而大振動。豳風曰。四之日舉止。故曰民農時。"
        },
        {
            "explanation": "从乙匕。",
            "note": "匕呼跨切。變也。此合二字會意。乙象春艸木冤曲而出。陰氣尙強。其山乙乙。至是月陽氣大盛。乙乙難出者始變化矣。"
        },
        {
            "explanation": "匕象芒達。",
            "note": "匕字依韵會補。芒達、芒者盡達也。"
        },
        {
            "explanation": "厂聲。",
            "note": "鉉等疑厂呼旱切、非聲。按厂之古音不可攷。文䰟與元寒音轉亦冣近也。今植鄰切。古音在十三部。"
        },
        {
            "explanation": "辰、房星。天時也。",
            "note": "此將言从二。先說其故也。晶部曟字下曰。房星、爲民田時者。从晶、辰聲。或省作晨。此房星之字也。而此云辰、房星。辱下云。房星爲辰。田𠋫也。則字亦作辰。爾雅房心尾爲大辰是也。韋注周語曰。農祥、房星也。房星晨正、爲農事所瞻仰。故曰天時。引申之、凡時皆曰辰。釋訓云。不辰、不時也。房星高高在上。故从上。"
        }
    ],
    "indexes": [
        "辰",
        "𠨷"
    ]
}